# 5
**CAPITOLO 5**
**I parlamentari e la rappresentanza politica**

In questo capitolo si affrontano alcuni degli istituti chiave del diritto parlamentare e, più in generale, del diritto costituzionale: su di essi si regge, infatti, la rappresentanza politica, che è la caratteristica propria e fondativa delle Assemblee parlamentari. Si muove dall'analisi del sistema elettorale, alla luce dei principi costituzionali, della (cruciale e assai mutevole) disciplina legislativa (da ultimo collocata nella legge n. 165 del 2017) e della (controversa) normazione contenuta nei regolamenti di Camera e Senato; quest'ultima incentrata soprattutto sul procedimento di verifica dei poteri, che l'art. 66 Cost. continua a riservare in via esclusiva a ciascuna delle Camere (e quindi, in definitiva, alla stessa maggioranza). Per passare poi all'organizzazione dei parlamentari in gruppi, i quali tendenzialmente riflettono i partiti politici (e la loro frammentazione) e le liste elettorali.

## 1. LA RAPPRESENTATIVITÀ DEI PARLAMENTI

Caratteristica essenziale dei Parlamenti è essere rappresentativi: ciò fonda la legittimazione delle loro decisioni e la centralità degli stessi nei sistemi politici. Solo perché dotato di una funzione costituzionale di rappresentanza generale della società, di rappresentanza dunque politica, relativa non a singoli o a parti, ma alla comunità nazionale (art. 67 Cost.), il Parlamento, a maggioranza, può adottare deliberazioni che si presume rappresentino la volontà dei cittadini. Il canale della rappresentanza politica è lo strumento essenziale che garantisce al popolo l'esercizio della sovranità (art. 1 Cost.). Essenziale ma non unico, poiché la tensione tra libertà ed eguaglianza implicita nel principio di maggioranza (che governa sia le scelte elettorali, sia le decisioni parlamentari) impone, proprio per garantire un pieno sviluppo di quanto previsto nell'art. 1 Cost., una visione più diffusa e articolata della sovranità [Luciani 2004], che in particolare individui nei diritti fondamentali (anzitutto quelli di riunione e associazione, di manifestazione del pensiero e di partecipazione ai partiti politici [Esposito 1954b]), strumenti tipici e ulteriori di esercizio della medesima.

> **QUADRO 5.1.**
> **Le azioni positive volte a promuovere la rappresentanza femminile**
>
> La revisione dell'art. 51 Cost. a opera della legge costituzionale n. 1 del 2003 trae origine da uno scontro abbastanza netto tra Corte costituzionale e legislatore, in cui quest'ultimo, agendo però nella veste di legislatore costituente, ha esercitato infine il suo «diritto all'ultima parola».
> Nelle leggi elettorali nazionali del 1993, così come in quelle per le elezioni comunali, provinciali e regionali, erano stati previsti meccanismi volti a incentivare una più equa rappresentanza dei due sessi: fissando, ad esempio, una percentuale massima di candidati di uno stesso sesso nelle liste elettorali, o da esprimere la preferenza o richiedendo la presenza di donne e uomini necessariamente alternate nelle liste «bloccate».
> La Corte costituzionale, con la sentenza n. 422 del 1995, ha dichiarato costituzionalmente illegittime queste previsioni, giudicandole come lesive della libertà dell'elettore e del diritto all'accesso o al fine dell'candidabilità, oltre che, più in generale, con l'insieme dei principi che regolano la rappresentanza politica [De Siervo 1995; Brunelli 2006].
> Tuttavia, il legislatore non è risultato per nulla persuaso dalle argomentazioni della Corte. E così, similmente a quanto accaduto in Francia nel 1999 (anche in quel caso in risposta a una pronuncia del Conseil constitutionnel) e di fronte all'inerzia dei partiti politici nell'attività di promozione della rappresentanza femminile ha affermato, a un livello più alto e generale – quello appunto proprio della fonte costituzionale –, il principio della necessità di «azioni positive» per incoraggiare una più equilibrata presenza dei due seggi negli organi della rappresentanza politica. Lo ha fatto prima, nell'ambito della revisione del titolo V, con la legge costituzionale n. 3 del 2001, nell'art. 117, comma 7, Cost., con riferimento alle leggi regionali, tenute a promuovere «la parità di accesso tra donne e uomini alle cariche elettive»; poi, in forma più diretta e generale, con la legge costituzionale n. 1 del 2003, mediante l'aggiunta, all'art. 51, comma 1, Cost., della previsione secondo cui, al fine di assicurare l'accesso in condizioni di eguaglianza agli uffici pubblici e alle cariche elettive, «la Repubblica promuove con appositi provvedimenti le pari opportunità tra donne e uomini». Da allora le leggi elettorali hanno previsto vari meccanismi. Quella vigente (legge n. 165 del 2017) ha disposto in particolare che nelle liste i candidati debbano essere posti in ordine alternato di genere e che, nella posizione di capilista, nessuno dei due generi possa essere rappresentato in misura superiore al 60%. Questa è anche la proporzione che più in generale la stessa legge n. 165 del 2017 pone per il complesso delle candidature (a livello nazionale, alla Camera e regionale al Senato). L'attuazione di queste previsioni ha di fatto portato con la XVIII Legislatura quello che con ogni evidenza è il Parlamento con maggiore presenza femminile nella storia repubblicana: 225 deputate (il 35,8%) e 109 senatrici elette (il 34,6%). Percentuali che si avvicinano all'obiettivo proposto dalla legge (che non è stato raggiunto essenzialmente a causa del numero elevato di pluricandidature di genere femminile) e che comunque sono nettamente superiori alla media registrata nei Parlamenti degli altri Paesi dell'Unione Europea (29%).

(almeno) ogni cinque anni lo strumento che garantisce questa legittimazione del Parlamento.

In una democrazia rappresentativa, come la nostra, le elezioni hanno una funzione di legittimazione e al contempo di espressione delle opinioni e degli interessi, assicurando che la determinazione dell'indirizzo politico avvenga attraverso un reale processo di mediazione dei conflitti sociali, nella prospettiva di un'integrazione politica complessiva del sistema; garantiscono il ricambio dei governanti e permettono un controllo dei rappresentanti sui rappresentati, e quindi dei cittadini sulle strutture dello Stato [Lanchester 1981; Ferrari 2018].

La materia elettorale è oggetto di una serie di prescrizioni costituzionali, riferite soprattutto alle condizioni di accesso all'elettorato attivo e passivo. L'art. 48 Cost. fissa le condizioni dell'elettorato attivo, precisando che sono elettori tutti i cittadini, uomini e donne, che hanno raggiunto la maggiore età. Ma il successivo art. 58 Cost. specifica che gli elettori per il Senato sono i cittadini che hanno superato il venticinquesimo anno di età (cfr. *infra*, cap. VI, par. 1). Il voto di ciascun cittadino, il cui esercizio è un dovere civico, è, sempre secondo l'art. 48 Cost., personale, eguale, libero e segreto.

L'art. 51 Cost. stabilisce il principio che tutti i cittadini dell'uno e dell'altro sesso possono accedere alle cariche elettive in condizioni di eguaglianza, rinviando però alla legge la fissazione dei relativi requisiti; per effetto della revisione costituzionale intervenuta nel 2003, impegna poi la Repubblica a promuovere con appositi provvedimenti le pari opportunità tra donne e uomini. Al di là delle misure a favore della rappresentanza di genere, l'accesso alle cariche pubbliche può essere variamente regolato dal legislatore. La previsione di cui all'art. 51 Cost. si stabilisce in particolare la successione art. 65 Cost., che riserva alla legge la determinazione dei casi di ineleggibilità e di incompatibilità con l'ufficio di deputato o di senatore (cfr. *infra*, par. 4). Gli artt. 56, 57 e 58 Cost. ribadiscono che le due Camere sono elette a suffragio universale diretto.

Il numero dei deputati è di 630, quello dei senatori elettivi di 315, cui si aggiungono i 5 senatori a vita nominati dal Presidente della Repubblica e quelli di diritto (gli ex Presidenti della Repubblica). Sono eleggibili alla Camera i cittadini che abbiano compiuto i 25 anni, al Senato quelli che abbiano compiuto il quarantesimo anno di età.

La Costituzione disciplina poi il modo in cui sono ripartiti i seggi: proporzionalmente alla popolazione di ogni Regione al Senato, che è eletto «a base regionale», per la Camera si parla invece di circoscrizioni, che possono avere estensione coincidente con quella delle Regioni o essere, per le Regioni più popolose, di dimensione subregionale. Con il sistema elettorale correttivo, al Senato, in base al quale nessuna Regione può avere un numero di senatori inferiore a 7, salvo il Molise, che ne ha 2, e la Valle d'Aosta, che ne ha uno solo.

Questo elemento originario determina al Senato una sovrarappresentazione delle Regioni meno popolose. Effetto questo (lievemente) incrementato dalle modifiche costituzionali intervenute a opera delle leggi costituzionali n. 1 del 2000 e n. 1 del 2001, le quali hanno istituito la cosiddetta «circoscrizione estero». Gli italiani residenti all'estero eleggono, infatti, secondo la legge e attuazione di queste previsioni costituzionali (legge n. 459 del 2001), votando per corrispondenza (uno strumento questo conosciuto nell'esperienza di molti Paesi, ma mai utilizzato prima in Italia), 12 deputati e 6 senatori, assegnati alla circoscrizione estero e suddivisi in quattro ripartizioni (Europa; America settentrionale e centrale; America meridionale; e resto del mondo, cioè Africa, Asia, Oceania e Antartide).

## 2. I SISTEMI ELETTORALI DI CAMERA E SENATO

La Costituzione tace su quello che è ritenuto il cuore della materia elettorale, ossia il sistema elettorale in senso proprio: il meccanismo di trasformazione dei voti in seggi. Come affermato dalla Corte costituzionale (sentenza n. 1 del 2014), «la determinazione delle formule e dei sistemi elettorali costituisce un ambito nel quale si esprime con un massimo di evidenza la politicità della scelta legislativa».

La scelta del sistema elettorale è dunque rimessa al legislatore ordinario statale (art. 117, comma 2, lettera *f*, Cost.), con la sola garanzia di escludere questa materia da quelle esaminabili con il procedimento semplificato e meno garantistico delle cosiddette commissioni in sede legislativa o deliberante (art. 72, comma 4, Cost.: cfr. *infra*, cap. VIII, par. 5.4). È invece avvenuto, nel 1953 e nel 2017, che sull'approvazione delle leggi elettorali fosse posta la questione di fiducia. La materia non è fra quelle per le quali l'art. 75 Cost. esclude il referendum abrogativo, anche se il testo di questa disposizione, come definito dall'Assemblea costituente prima del coordinamento finale, includeva le leggi elettorali tra quelle per le quali il referendum non è ammesso (per l'utilezza, però, di questo dato fattuale cfr. Corte cost. n. 47 del 1991 [Barbera e Morrone 2003; *contra*, Luciani 2005]).

### 2.1. L'evoluzione del sistema elettorale: dal proporzionale al maggioritario

Dal 1948 per oltre quarant'anni deputati e senatori sono stati eletti con sistemi elettorali diversi, ma entrambi proporzionali. Per la Camera si prevedeva l'attribuzione dei seggi a liste di candidati concorrenti nelle 32 circoscrizioni in cui era suddiviso il territorio nazionale, a ciascuna delle quali era attribuito un seggio variabile sulla base della popolazione registrata nell'ultimo censimento. Sulla base dei voti ottenuti, i seggi venivano in prima battuta assegnati alle liste presentate dai partiti e gruppi politici organizzati in ambito circoscrizionale, attribuendo a ciascuna tanti seggi quanti quozienti interi fossero contenuti nella sua cifra elettorale. I seggi non assegnati nella circoscrizione confluivano nel collegio unico nazionale e venivano ripartiti fra le liste, ma solo fra quelle che avessero ottenuto comunque almeno un quoziente intero in una circoscrizione (questa clausola di sbarramento impedì, ad esempio, al PSIUP¹, che pure aveva avuto nelle elezioni del 1972 quasi 650.000 voti, di avere una rappresentanza alla Camera). L'elettore, oltre a votare una lista, poteva anche indicare tre o quattro voti di preferenza per singoli candidati nella lista medesima.

Nel 1953, in esito a un percorso parlamentare assai travagliato, fu approvata una legge (legge n. 148, passata alla storia con il discusso nome di «legge truffa») che modificava il sistema elettorale della sola Camera, attribuendo un premio di maggioranza alle liste collegate tra loro che, a livello nazionale, avessero raccolto la metà più uno dei voti validi. Un premio che consisteva nell'attribuzione di 380 seggi alla coalizione vincente. Nelle elezioni del 7 giugno 1953 nessuna coalizione superò questa soglia: il premio perciò non scattò (per soli 57.000 voti) e i seggi furono ripartiti fra le liste in maniera proporzionale. La legge che prevedeva il premio fu quindi abrogata nel luglio del 1954.

La legge elettorale del 1948 al 1993, pur strutturalmente diverso da quello della Camera, produceva comunque un esito proporzionale. Ogni Regione era divisa in collegi uninominali, ma il collegio era attribuito direttamente solo nel caso in cui un candidato avesse ottenuto più del 65% dei voti validi; una soglia raggiunta in poche occasioni e comunque in pochissimi collegi (15 nel 1948 e solo 2 nel 1992); e così i seggi non coperti venivano invece attribuiti proporzionalmente, sempre nell'ambito della Regione, ai gruppi di candidati che si fossero presentati col medesimo contrassegno.

All'inizio degli anni '90, questa legislazione elettorale, che adottava per entrambe le Camere sistemi proporzionali fu oggetto di due referendum abrogativi, nel 1991 e nel 1993: il primo comportò il passaggio, alla Camera, dalla preferenza multipla alla preferenza unica (con l'indicazione obbligatoria del nome, anziché del numero, del candidato); il secondo, con un abile intervento di ritaglio, riuscì a incidere profondamente sul sistema elettorale del Senato (eliminando il *quorum* del 65% per l'elezione nel collegio uninominale), e lo trasformò così in un sistema maggioritario di collegio, con un *proporzionale* (relativo, quest'ultimo, a un quarto dei seggi). La spinta del referendum portò, nello stesso anno, a una completa revisione delle leggi elettorali di entrambi i rami del Parlamento (leggi n. 276 e n. 277 del 1993), esattamente in linea con l'esito della consultazione popolare e, subito dopo, allo scioglimento anticipato delle Camere (giudicato necessario dal Presidente della Repubblica, Scalfaro, anche per applicare il nuovo sistema elettorale).

Il sistema elettorale previsto dalla legge n. 277 del 1993 (o, meglio, dal testo unico di cui al d.p.r. n. 361 del 1957, come novellato dalla legge suddetta), che si è applicato per tre tornate (1994, 1996 e 2001) per l'elezione della Camera, stabiliva la possibilità di espressione di due voti, su due schede separate: il primo valido per l'assegnazione del 75% dei seggi in collegi uninominali, con una formula maggioritaria relativa, all'inglese (o di *plurality*: viene eletto il candidato che ottiene la maggioranza relativa dei voti, anche un solo voto più dell'avversario); il secondo, per il restante 25% dei seggi, ripartiti proporzionalmente fra le liste che avessero conseguito almeno il 4% dei voti a livello nazionale.

Tuttavia, un collegamento fra le due schede era dato dal cosiddetto «scorporo»: al riparto non concorrevano non con tutti i voti ottenuti, ma «scorporando», sottraendo cioè da questi, una parte dei voti ottenuti nei collegi uninominali dai candidati vincenti collegati alle medesime (e, più esattamente, i voti necessari per aggiudicarsi il collegio: ossia, quelli del candidato risultato secondo, più uno).

Il sistema elettorale del Senato vigente dal 1993 al 2005, disciplinato dal testo unico di cui al decreto legislativo n. 533 del 1993, prevedeva invece l'espressione di un solo voto, che serviva sia ai fini dell'assegnazione del 75% dei seggi in collegi uninominali con il sistema *plurality*, sia per l'attribuzione del restante 25% dei seggi: quest'ultima avveniva, infatti, proporzionalmente ai gruppi di candidati uninominali perdenti a livello regionale (presentatisi cioè nei collegi della Regione con il medesimo contrassegno e non risultati eletti con il meccanismo maggioritario), utilizzando il metodo D'Hondt. Anche in questo caso i voti ottenuti dai candidati eletti nei collegi non concorrevano a determinare il riparto del 25% dei seggi proporzionali: al Senato il cosiddetto scorporo era totale (sottraendosi, cioè, ai fini dell'attribuzione dei seggi proporzionali, tutti i voti ottenuti dai candidati vincitori nei collegi), mentre alla Camera era, come si è accennato, parziale.

Questa e altre differenze (il numero minimo di senatori per ciascuna Regione, il numero di voti a disposizione degli elettori, la differente soglia di rappresentanza definita alla Camera a livello nazionale e al Senato a livello regionale, la diversità della soglia d'età per l'elettorato attivo) hanno avuto un'influenza sui risultati elettorali di Camera e Senato¹.

Dopo tre legislature, e 12 anni di vigenza, la normativa del 1993, la cosiddetta «legge Mattarella», è stata modificata all'immediata vigilia delle elezioni del 2006 (legge n. 270 del 2005), con il solo accordo delle forze che allora componevano la maggioranza di governo (governo che nel 1953).

Da un sistema misto, maggioritario uninominale con recupero proporzionale, si è passati a un altro sistema, anch'esso misto, proporzionale con premio di maggioranza. Questa volta, però, l'impianto era tipicamente proporzionale (con liste bloccate e soglie di sbarramento di entità variabile), e a esso si aggiungeva un premio di maggioranza eventuale (ove cioè nessuna lista o coalizione conseguisse la quota del 55% dei seggi) e di consistenza variabile (idonea a portare cioè la lista o coalizione a raggiungere tale quota, ritenuta necessaria per assicurare un'adeguata governabilità), assegnato alla Camera su base nazionale e al Senato su base regionale.

Più in dettaglio, tutti i seggi, sia alla Camera sia al Senato, erano assegnati con un sistema proporzionale (applicando il metodo del quoziente naturale e dei più alti resti). Ma vi era una profonda correzione nella distribuzione dei seggi, determinata dal premio di maggioranza.

Alla Camera il premio andava alla coalizione di liste o alla lista che avesse ottenuto a livello nazionale il maggior numero di voti: esso assicurava allo schieramento vincente almeno 340 seggi (seggi sottratti alle altre liste o coalizioni perdenti, tra le quali venivano divisi proporzionalmente 277 seggi). Restavano esclusi i seggi assegnati al candidato vincente nel collegio uninominale della Valle d'Aosta e i 12 seggi previsti per i rappresentanti degli italiani residenti all'estero, eletti questi ultimi con metodo proporzionale tra liste concorrenti

> **QUADRO 5.2.**
> **Coalizioni e bipolarismo**
>
> Col sistema elettorale proporzionale vigente fino al 1993, le coalizioni di governo tra partiti si formavano dopo le elezioni, seppure in un contesto caratterizzato da una sostanziale stabilità politica, che è stato il dato connotante i primi cinquant'anni dell'esperienza repubblicana. A partire dalle elezioni del 1994, le prime svoltesi con le nuove leggi prevalentemente maggioritarie, fino a quelle del 2001, si è assistito a una progressiva affermazione di un confronto elettorale bipolare: basti pensare che nelle elezioni del 2001 le coalizioni della Casa delle Libertà e dell'Ulivo hanno ricevuto, complessivamente, quasi il 90% dei voti, ottenendo il 98% circa dei seggi. Ciò non si sarebbe realizzato senza il sistema che si è prima descritto, che prevedeva l'assegnazione del 75% dei seggi con un sistema maggioritario di collegio.
> Questo carattere della competizione elettorale è stato mantenuto nel sistema disciplinato dalla legge n. 270 del 2005 per effetto del rilievo dato, ai fini anzitutto dell'attribuzione del premio di maggioranza, alle coalizioni preelettorali (frutto di dichiarazioni di collegamento tra liste presentate da partiti o gruppi politici che designano un unico programma elettorale e che indicano il nome della persona scelta come capo della coalizione).
> Il risultato è stato quello di una ancora maggiore bipolarizzazione del confronto elettorale nelle elezioni del 2006 (con coalizioni «pigliatutto») e in quelle del 2008 (con «minicoalizioni») [D'Alimonte 2007; D'Alimonte e Chiaramonte 2010].
> Le elezioni del 2013 hanno dato invece un esito radicalmente diverso: solo il 58,7% dei voti si è indirizzato verso le due principali coalizioni e un partito (il Movimento 5 Stelle), alla sua prima prova elettorale, non solo ha superato gli sbarramenti ma ha ottenuto, alla Camera, il 26,6% dei voti. Un dato che non ha precedenti nella storia repubblicana, e neanche nelle esperienze di altri Stati europei.
> Con un sistema politico tendenzialmente bipolare (le due principali coalizioni raccolgono nel 2006 il 99% dei voti e nel 2008 l'84,4%) si è passati a un assetto tripolare: comunque molto frammentato (hanno ottenuto rappresentanza in Parlamento ben 10 liste, mentre erano state 6 nel 2008 [Chiaramonte ed Emanuele 2013]).
> Si è così dato origine a un Parlamento «dissociato» e perciò difficilmente «governabile»: con una netta maggioranza alla Camera, ma non in grado di raggiungerla al Senato, la quale è modo necessario, è stato quello, all'inizio della XVII Legislatura, di un governo di «larghe intese», che ha determinato la rottura, all'indomani delle elezioni, degli accordi di coalizione, nel centro-sinistra come nel centro-destra.

e con voto di preferenza. Il premio di maggioranza scattava, come accennato, solo se la coalizione vincente non riusciva a ottenere in modo naturale almeno 340 seggi. Per avere *chance* di concorrere per il premio, come in precedenza per avere più possibilità di vincere nei singoli collegi uninominali, i partiti erano così costretti ad aggregarsi in coalizioni preelettorali.

Nella logica di quella legge elettorale, applicata anch'essa per tre elezioni (2006, 2008 e 2013), le coalizioni si costruivano attorno a un progetto di governo (il programma) e a una *leadership* comune, con l'indicazione (ancora prima del programma) della persona scelta come capo della coalizione che non avessero ottenuto almeno il 10% dei voti e le liste singole, con meno del 4% dei voti.

Nelle elezioni per la XVII Legislatura le forze coalizzate sono state solo quelle di centro-destra (Lega; Forza Italia; Fratelli d'Italia; Noi con l'Italia) e di centro-sinistra, attorno al PD. Ma l'esito non decisivo delle elezioni del 2018, con l'affermazione di un tripartitismo, ha portato anche in questo caso a una rottura della coalizione di centro-destra e alla formazione di un'inedita coalizione tra il Movimento 5 Stelle e la Lega.

Il sistema elettorale adottato nel 2005 per il Senato differiva da quelle per la Camera perché la ripartizione dei seggi avveniva tutta a livello regionale: non vi era perciò un premio di maggioranza nazionale, bensì tanti premi regionali, in tutte le Regioni tranne Molise, Valle d'Aosta e Trentino-Alto Adige (in quest'ultima Regione la competizione avveniva in collegi uninominali).

Le soglie di sbarramento erano più alte: il 20% per le coalizioni (purché all'interno della coalizione vi fosse stata una lista che avesse raggiunto il 3% e l'8% per le liste presentate singolarmente, al di fuori di coalizioni (mentre per le liste coalizzate valeva, senza deroghe, il limite del 3%).

O alla singola lista che avesse ottenuto il maggior numero di voti nella Regione veniva attribuito il 55% dei seggi in palio in quella Regione.

Come è stato subito segnalato [D'Alimonte 2007], la combinazione di 17 premi regionali⁷, assieme all'assai significativa differenza nell'elettorato attivo, rendeva la formazione al Senato di una maggioranza diversa da quella della Camera un'eventualità tutt'altro che improbabile: fenomeno che si è puntualmente verificato nel Parlamento formatosi dopo le elezioni del 2013.

Sempre nel 2013 l'effetto del premio ha prodotto nella distribuzione dei seggi la sproporzionalità più alta della storia repubblicana: la coalizione vincente ha ottenuto il 54,8% dei seggi con solo il 29,5% dei voti (rispetto al 49,8% dei voti ottenuto dalla coalizione di centro-sinistra nel 2006 e al 46,8% dei voti ottenuto dalla coalizione di centro-destra nel 2008).

Si è riproposta così con forza, sin dall'inizio della XVII Legislatura, la questione della revisione della legge elettorale, poiché, in virtù dell'esito appena descritto e sulla scorta di un chiaro e reiterato monito della Corte costituzionale (sentt. n. 13 del 2008 e n. 13 del 2012⁸), si riconosceva la necessità di produrre una legge che, accanto a quella di individuare soluzioni che impedissero l'esito paralizzante di due Camere, entrambe chiamate a dare (e mantenere) la fiducia, ma formate con modalità che non garantivano un risultato politico omogeneo delle elezioni.

La questione è infine stata oggetto di un giudizio di costituzionalità: la Corte (sent. n. 1 del 2014) si è riconosciuto che non vi è «un modello di sistema elettorale imposto dalla Carta costituzionale», ma ha censurato per più profili la legge n. 270 del 2005.

Anzitutto, il premio di maggioranza, come disciplinato per la Camera, è stato giudicato «foriero di una eccessiva sovra-rappresentazione della lista di maggioranza relativa». Pur ritenendo legittimo l'«obiettivo di fornire la formazione di stabili maggioranze parlamentari o quindi stabili governi», l'assenza nella legge n. 270 del 2005 «di una ragionevole soglia di voti minima per competere all'assegnazione del premio» finisce per determinare secondo la Corte «un'alterazione del circuito democratico definito dalla Costituzione, basato sul principio fondamentale di eguaglianza del voto stabilito dall'articolo 48 della Costituzione» e quindi un'«eccessiva divaricazione tra la composizione dell'organo di rappresentanza politica, che è al centro del sistema di democrazia rappresentativa e della forma di governo parlamentare prefigurati dalla Costituzione, e la volontà dei cittadini espressa attraverso il voto, che costituisce il principale strumento di manifestazione della sovranità popolare». Ciò è incompatibile, secondo la Corte, con l'art. 1 Cost., ma anche con l'art. 67 Cost., che configura le Camere come «sedi esclusive della rappresentanza parlamentare».

Per il Senato, poi, secondo la Corte, vi è altresì un problema di irragionevolezza intrinseca. Infatti, «la mancanza di una soglia minima di voti per conquistare il premio, si aggiunge all'effetto che la somma di premi regionali che può finire per rovesciare il risultato ottenuto dalle liste coalizione di liste su base nazionale, favorendo la formazione di maggioranze parlamentari non coincidenti nei due rami del Parlamento, pur in presenza di una distribuzione del voto nell'insieme sostanzialmente omogenea».

Infine, il sistema delle liste bloccate, composte sia alla Camera sia al Senato da un numero di candidati in alcun modo tale da renderli facilmente riconoscibili all'elettore⁹, aggravato dalla possibilità di candidature multiple e dalla facoltà dell'eletto di optare *a posteriori* per la circoscrizione di elezione, anche sulla base delle indicazioni del partito, ferisce, secondo la Corte, «la logica della rappresentanza» perché «sulla totalità dei parlamentari eletti, manca il sostegno della indicazione personale dei cittadini».

Nei mesi successivi alla pronuncia della Corte costituzionale, e poco prima della revisione costituzionale del sistema bicamerale poi respinta dal referendum del 4 dicembre 2016, il Parlamento ha approvato una nuova legge elettorale per la sola Camera (legge n. 52 del 2015). Un sistema elettorale con un impianto proporzionale con una ripartizione tra liste corte in 100 collegi plurinominali, nelle quali il candidato capolista era sì bloccato ma era invece la possibilità di esprimere sino a due preferenze per candidati di sesso diverso tra quelli non capilista), ma con l'attribuzione di un premio di maggioranza (340 seggi) alla lista che avesse conseguito il 40% dei voti. Qualora nessuna lista avesse raggiunto questa soglia si prevedeva un turno di ballottaggio tra le due liste che avessero ottenuto il maggior numero di voti.

Questa legge elettorale, come si è detto, non interveniva sul Senato. Nel corso dei lavori parlamentari si era infatti deciso di stralciare dall'originario disegno di legge le disposizioni relative al Senato in correlazione all'iniziativa di riforma costituzionale che prevedeva il superamento del sistema bicamerale paritario e la trasformazione del Senato in organo elettivo di secondo grado. Un'iniziativa poi conclusasi con il già ricordato esito negativo del referendum costituzionale del 4 dicembre 2016.

Anche sulla legge n. 52 del 2015 – che non è mai stata applicata – è stata chiamata a pronunciarsi la Corte costituzionale, che, con la sentenza n. 35 del 2017, ha dichiarato l'illegittimità delle norme che prevedevano un turno di ballottaggio nonché di quelle che consentivano «al capolista eletto in più collegi di scegliere a sua discrezione il proprio collegio di elezione».

Secondo la Corte non è conforme ai principi della sovranità popolare (art. 1 Cost.) e dell'eguaglianza del voto (art. 48 Cost.) il fatto che «una lista può accedere al turno di ballottaggio anche avendo conseguito, al primo turno, un consenso esiguo e, ciononostante ottenere il premio, vedendo più che raddoppiati seggi che avrebbe conseguito sulla base dei voti ottenuti al primo turno»; un effetto «distorsivo» non accettabile. L'obiettivo di assicurare la stabilità del Governo non può infatti «giustificare uno sproporzionato sacrificio dei principi costituzionali di rappresentatività e di eguaglianza del voto, trasformando artificialmente una lista che vanta un consenso limitato, e in ipotesi anche esiguo, in maggioranza assoluta».

Non è il ballottaggio *in sé* a essere censurato dalla Corte (cosa ben diversa è il ricorso al ballottaggio nell'ambito di sistemi elettorali maggioritari per le elezioni di singoli rappresentanti in collegi uninominali di ridotte dimensioni); ma sono le condizioni troppo stringenti cui la legge n. 52 del 2015 ha sottoposto l'accesso al ballottaggio a non essere conformi agli obiettivi essenziali cui deve mirare il sistema per l'elezione delle Camere. Secondo la Corte infatti «in una forma di governo parlamentare, ogni sistema elettorale, seppure deve favorire la formazione di un governo stabile, non può che essere primariamente destinato ad assicurare il valore costituzionale della rappresentatività». Nella medesima sentenza, invece, la Corte ha giudicato la soglia minima per l'accesso al premio (fissata al 40%) non manifestamente irragionevole, «poiché volta a bilanciare i principi costituzionali della necessaria rappresentatività della Camera dei deputati e dell'eguaglianza del voto, da un lato, con gli obiettivi pure di rilievo costituzionale del governo del Paese e della rapidità del processo decisionale dall'altro». Così non chiudendo la porta definitivamente a sistemi con premio di maggioranza, pur evitando di chiarire al di sotto di quale soglia tale percentuale divenga irragionevole. A seguito delle due sentenze della Corte costituzionale (n. 1 del 2014 e la n. 35 del 2017) le due Camere risultavano regolate da discipline molto diverse. Da un lato, il sistema di elezione del Senato continuava a essere normato dalla legge n. 270 del 2005, cui la Corte aveva tolto il premio di maggioranza e aggiunto la possibilità di esprimere una preferenza, dichiarando l'incostituzionalità delle liste bloccate. Dall'altro, la disciplina per l'elezione della Camera era quella della nuova legge elettorale (la legge n. 52 del 2015), cui la Corte tuttavia aveva tolto il secondo turno di ballottaggio e la facoltà di opzione da parte del pluricandidato plurieletto (affidando alla sorte tale opzione). Una situazione non necessariamente illegittima, ma sicuramente problematica, come rilevato dalla stessa Corte nel monito con cui si chiude la sentenza n. 35 del 2017. Alla luce dell'esito del referendum costituzionale del 4 dicembre 2016, che ha confermato «un assetto costituzionale basato sulla parità di posizione e funzioni delle due camere elettive», la Corte ha infatti rilevato che «la Costituzione, se non impone al legislatore di introdurre per i due rami del Parlamento, sistemi elettorali identici, tuttavia esige che, al fine di non compromettere il corretto funzionamento della forma di governo parlamentare, i sistemi adottati, pur se differenti, non ostacolino, all'esito delle elezioni, la formazione di maggioranze parlamentari omogenee» (cfr. *anche supra*, cap. II, par. 4).

### 2.2. La legge elettorale vigente: un sistema «misto» con voto unico

Dando seguito a questo monito della Corte costituzionale, e in piena sintonia con quanto in più occasioni dichiarato dal Presidente della Repubblica [Sa-lerno 2017], sul finire della XVII Legislatura il Parlamento ha approvato una nuova legge, l'8 novembre 2017, n. 165, che ha riformato, disciplinandolo in modo sostanzialmente simmetrico, il sistema di elezione della Camera e del Senato. Scompare lo strumento del premio di maggioranza e viene introdotto invece un sistema elettorale misto, come fu quello vigente tra il 1993 e il 2005.

Ma mentre allora prevaleva la componente maggioritaria uninominale adesso prevale quella proporzionale. Un terzo circa dei seggi (232 alla Camera e 116 al Senato) è assegnato in collegi uninominali ove sono proclamati eletti i candidati più votati. I partiti o i gruppi politici organizzati possono presentarsi come liste singole o in coalizioni (contraddistinte perché schierano candidati unitari nei collegi uninominali).

L'assegnazione dei seggi restanti (ferma restando la specificità della disciplina per i seggi della circoscrizione estero) avviene in collegi plurinominali, con metodo proporzionale tra le liste e le coalizioni di liste per le quali, però, soglie di sbarramento. Soglia del 3% dei voti validi per le liste singole, del 10% dei voti validi per le coalizioni, soglie da raggiungere a livello nazionale sia per la Camera sia per il Senato. L'applicazione per il Senato di uno sbarramento fissato a livello nazionale costituisce una novità. Proprio per tenere conto della previsione costituzionale secondo la quale il Senato è eletto «a base regionale», la nuova legge elettorale prevede però per il solo Senato una soglia alternativa, che ammette al riparto dei seggi senatoriali le liste che abbiano conseguito almeno il 20% dei voti nella Regione. Resta comunque, ferma per il Senato l'assegnazione a livello regionale dei seggi alle liste³.

> **QUADRO 5.3.**
> **Il riparto dei seggi ai sensi della legge n. 165 del 2017**
>
> Mentre lo scrutinio per assegnare i collegi uninominali risulta abbastanza semplice (il seggio è assegnato al candidato che ottiene il maggior numero di voti validi, senza dover tener conto delle soglie di sbarramento, e in caso di parità al più giovane), l'assegnazione dei seggi nei collegi plurinominali è frutto di una complessa serie di operazioni.
> La prima è la verifica che la lista o la coalizione abbiano superato le soglie di sbarramento. I voti alle liste che non superano la soglia del 3% non sono dispersi (se la lista appartiene a una coalizione che ha a sua volta superato le soglie), ma confluiscono nelle cifre elettorali della coalizione. Non vengono in ogni caso computate, invece, a livello nazionale le liste che non abbiano superato a livello regionale la soglia dell'1% dei voti validi (a meno che la lista non sia rappresentativa di una minoranza linguistica, nel qual caso valgono soglie specifiche).
> Si passa quindi alla ripartizione dei seggi. Questa avviene con metodo proporzionale, a livello nazionale per la Camera, a livello regionale per il Senato. Si tratta di 386 seggi alla Camera (630 meno i 232 attribuiti ai collegi uninominali e i 12 riservati alla circoscrizione estero), al Senato di 193 (315 meno: 6 riservati alla circoscrizione estero; 109 eletti nei collegi uninominali del Trentino-Alto Adige; e 1 eletto nel collegio della Valle d'Aosta).
> Questo riparto dei seggi da assegnare con metodo proporzionale avviene per passaggi successivi: procedendo, per la Camera, dal livello territoriale a quello circoscrizionale, quindi dal livello circoscrizionale a quello del collegio plurinominale. Al Senato nel riparto dei seggi si parte invece dal livello regionale. Il riparto dei seggi avviene tra coalizioni e liste singole con il metodo dei quozienti interi e dei più alti resti. E così, per la Camera, si individuano innanzitutto il quoziente elettorale nazionale e la cifra elettorale nazionale di ciascuna lista e a ciascuna coalizione di liste o lista singola sono assegnati tanti seggi quante volte il quoziente elettorale nazionale è contenuto nella rispettiva cifra elettorale nazionale. I seggi che residuano sono assegnati in successione a coalizioni o liste singole secondo l'ordine decrescente dei resti. Si passa quindi alla ripartizione dei seggi in ambito nazionale fra le liste di ciascuna coalizione con lo stesso metodo, sempre con il metodo dei quozienti interi e dei più alti resti si procede alla ripartizione fra coalizioni e liste singole in ambito circoscrizionale. La somma dei seggi assegnati in ciascuna circoscrizione deve però corrispondere al numero di seggi attribuito a livello nazionale. Si può dunque dare il caso di coalizioni o liste «eccedentarie» e di coalizioni o liste «deficitarie». La legge disciplina le modalità di questa compensazione che può portare (anche a causa del fatto che le liste sono particolarmente brevi) a uno spostamento di seggi (e di parlamentari) da circoscrizione a circoscrizione.
> Diverso è questo aspetto certo problematico della nuova legge. Al Senato il problema si presenta in misura minore poiché non vi è una ripartizione a livello nazionale, ma solo a livello regionale. Le eventuali compensazioni devono comunque avvenire all'interno della ciascuna Regione.
> L'ultima operazione, sia alla Camera sia al Senato, è quella del riparto dei seggi tra le liste dei collegi plurinominali, che avviene sempre col metodo dei quozienti interi e dei più alti resti. Sono proclamati eletti in ciascun collegio plurinominale i candidati secondo l'ordine di successione nel quale sono elencati nella lista.
> Essendo le liste brevi, si può dare però il caso di incapienza, cioè di insufficienza di candidature nelle circoscrizioni rispetto al numero dei seggi da assegnare. La legge indica una serie di criteri, arrivando anche all'ipotesi estrema, per la sola Camera, di utilizzare candidati in altre circoscrizioni (se necessario anche attingendo alle liste coalizzate⁴). Questa disciplina vuole evitare il rischio che si producano, vigente un'altra legge elettorale, dei cosiddetti «seggi fantasma», seggi assegnati cioè a una lista per la quale non vi sono più candidati disponibili (cfr. *supra*, cap. III, par. 3). Al Senato invece, nell'ipotesi di eventuale incapienza delle liste, al più si possono utilizzare i candidati delle altre liste coalizzate, ma sempre nell'ambito regionale. Analogamente a quanto avvenne alla Camera nella legge, in Sicilia non sia stato attribuito dall'ufficio elettorale un seggio a seguito dell'esaurimento dei candidati appartenenti alla lista del Movimento 5 Stelle (il quale si è presentato alle elezioni da solo, non in coalizione con altre liste) [Pedullà 2018].

I collegi plurinominali (63 per la Camera e 33 per il Senato) sono costituiti aggregando il territorio di collegi uninominali confinanti. In questi collegi plurinominali la competizione avviene tra liste: liste «brevi», bloccate, senza preferenze, composte da un elenco di candidati il cui numero (indipendentemente dal numero dei seggi assegnati al collegio plurinominale) non può essere inferiore a 2 né superiore a 4. Le liste sempre bloccate ma «lunghe» previste dalle precedenti leggi elettorali erano infatti state oggetto di una precisa censura della Corte costituzionale che, nella sentenza n. 1 del 2014, rilevò come «simili condizioni di voto, che impongono al cittadino, scegliendo una lista, di scegliere *in blocco* anche tutti i numerosi candidati in essa elencati» finiscano per «alterare per l'elettore il complesso dei parametri sul rapporto di rappresentanza fra elettori ed eletti [...], incidendo sulla stessa libertà del voto di cui all'art. 48 della Costituzione».

La nuova legge elettorale ammette, sia alla Camera sia al Senato, le pluricandidature (ovviamente con il medesimo contrassegno). Ci si può candidare in un solo collegio uninominale e in più collegi plurinominali, fino a un massimo di 5. Non può candidarsi in alcun collegio uninominale o plurinominale solo chi si candidi nella circoscrizione estero. Rispetto alle precedenti leggi elettorali non è liberata la libertà a chi spetta la scelta tra un collegio e l'altro, o tra l'altro e la legge a definire criteri precisi. In breve, il candidato eletto in un collegio uninominale e in uno o più collegi plurinominali si intende eletto nel collegio uninominale; chi viene eletto in più collegi plurinominali, invece, è proclamato eletto nel collegio nel quale la lista a cui appartiene abbia ottenuto la minore percentuale dei voti validi, rispetto al totale dei voti validi del collegio. Un criterio chiaro e preventivo, dunque, che recepisce una precisa indicazione della Corte costituzionale, che, nella sentenza n. 35 del 2017 aveva richiesto un «criterio oggettivo e predeterminato rispettoso nel massimo grado possibile della volontà espressa degli elettori», censurando invece le previsioni delle leggi precedenti che accordavano al plurieletto libertà di scegliere.

A differenza del sistema misto vigente dal 1993 al 2005 (la cosiddetta «legge Mattarella»), che prevedeva due schede alla Camera per la componente uninominale e per quella plurinominale, l'elettore, per ciascuna Camera, dispone di un'unica scheda nella quale può esprimere un solo voto. Il voto a favore della lista nel collegio plurinominale vale dunque anche ai fini dell'elezione del candidato nel collegio uninominale. Qualora invece l'elettore tracci un segno solo sul nome del candidato nel collegio uninominale, il voto è comunque valido anche per il collegio plurinominale. Se si è in presenza di un candidato uninominale collegato a più liste coalizzate, e ove l'elettore decida di non votare alcuna di tali liste, il voto è ripartito fra le liste stesse in proporzione ai voti ottenuti da ciascuna lista in quel collegio uninominale (un po' come accade per il sistema previsto per la distribuzione dell'8 per mille dell'IRPEF; la quota del reddito di chi non esercita l'opzione è distribuita tra i beneficiari in proporzione alle scelte espresse). Si parla perciò di sistema «misto» a un voto [Chiaramonte 2005].

## 3. LA VERIFICA DELLE ELEZIONI

Giudice della correttezza del procedimento elettorale è, secondo la Costituzione, lo stesso Parlamento. È ciascuna delle due Camere a giudicare (art. 66 Cost.) sui titoli di ammissione dei propri componenti e sulle cause sopraggiunte di ineleggibilità e incompatibilità, determinate dalla legge o direttamente dalla Costituzione.

La Costituente rimase fedele a un modello classico, e forse antiquato, di rigida separazione dei poteri. Sottrasse così alle magistrature un'importante zona di giurisdizione [Manzella 1968b], lasciando le Camere sovrane nella verifica dei «titoli di ammissione» degli eletti: un'espressione anch'essa antica, ripresa dalla tradizione liberale statutaria. La tutela dell'indipendenza del potere legislativo da quello giudiziario indusse perciò a sacrificare la pienezza della tutela dinanzi a un giudice terzo del diritto dei cittadini di accedere alle cariche elettive, un diritto pur costruito come inviolabile [Vigevani 2001], e a non seguire l'esempio di molte Costituzioni coeve, che non considerano invece come esclusivo il potere delle Camere in materia [Mazzoni Honorati 1987; Lanchester 1998; Torretta 2012].

Tale prerogativa sembra idonea a coprire tutte le questioni che possano mettere in dubbio la regolarità delle elezioni. Tuttavia, le Camere, nell'esercitare questo potere, hanno tendenzialmente circoscritto l'area del proprio giudizio al procedimento elettorale riguardante gli eletti, dichiarandosi ad esempio incompetenti a sindacare le decisioni relative alla mancata ammissione di contrassegni, liste o candidature. È questo per evitare che le Camere siano investite di un giudizio che potrebbe portare anche all'invalidazione del responso elettorale nel suo complesso (ad esempio se fossero stati accolti i ricorsi di quei soggetti che non hanno partecipato alla competizione elettorale)⁵.

A rendere per anni non fatti poco controversa la materia furono la vigenza di un sistema elettorale proporzionale (scelto dagli stessi Costituenti, seppur non costituzionalizzato) e la solidità dei partiti e del sistema politico nel suo complesso. Il carattere proporzionale del sistema di riparto dei seggi tra liste concorrenti rendeva influenti sugli equilibri politici l'esito di gran parte dei contenziosi, tra candidati delle stesse liste, che divenivano così problemi incidenti solo sulla vita interna dei partiti: e per ciò venivano risolti politicamente, spesso senza alcuna considerazione del diritto del singolo candidato [Elia 1965a]. Gravi irregolarità emersero nel momento di maggiore crisi del sistema politico⁶ e mostrarono la corda delle procedure di verifica parlamentare, poi messe direttamente in questione dal regime elettorale maggioritario.

Da allora, precisamente dal 1992, le procedure parlamentari di verifica dei poteri furono oggetto di una profonda ridefinizione, allo scopo di precisarne il più possibile l'articolazione e di accentuarne gli elementi garantistici. Al Senato la revisione ha riguardato, in particolare, gli artt. 19 e 135 r.S., modificato il primo e introdotto il secondo in quell'anno, anche come il regolamento che disciplina puntualmente la procedura di verifica. Il corrispondente regolamento della giunta delle elezioni della Camera è stato invece approvato nel 1998, come le correlate modifiche al regolamento «generale» della Camera (artt. 17-17 bis).

A proclamare eletti i parlamentari sono gli uffici elettorali. Per la Camera è l'ufficio elettorale centrale nazionale presso la Cassazione, nel caso in cui i medesimi candidati risultino eletti in più circoscrizioni, a individuare e permettere agli uffici circoscrizionali di proclamare eletti i candidati subentranti sulla base dei criteri della nuova legge elettorale (che ha eliminato la facoltà per i plurieletti di optare). Così, nella XVIII Legislatura, non si è dovuta neppure costituire alla Camera la giunta provvisoria per la verifica dei poteri. Al Senato invece è la giunta provvisoria a individuare candidati cui attribuire seggi resisi vacanti a seguito delle proclamazioni di senatori eletti in più Regioni, ed è il Presidente provvisorio del Senato a proclamare i candidati «subentranti».

Con la proclamazione il parlamentare acquista il suo *status*, ma un acquisto reversibile (cfr. anche *supra*, cap. IV, par. 1). La proclamazione è infatti oggetto del giudizio di convalida previsto dall'art. 66 Cost.

La procedura di verifica che porta a questo giudizio è affidata nelle due Camere a un organo, la giunta delle elezioni (che al Senato è la stessa competente anche in materia di immunità): composta di 30 membri alla Camera e 23 al Senato, scelto dal Presidente su indicazione non formalizzata da parte dei gruppi, e presieduta da esponenti dell'opposizione (prassi consolidata alla Camera, che si è estesa al Senato per prassi prima e ora sulla base di una puntuale prescrizione regolamentare introdotta nel 2017 (art. 19, comma 1, r.S.) (cfr. *infra*, cap. VI, par. 5). Queste giunte, raccolto il materiale documentale dagli uffici elettorali, ricevuti gli eventuali ricorsi (per i quali sono fissati termini stringenti e perentori), predispongono relazioni circoscrizione per circoscrizione sulla base del controllo preliminare dei documenti elettorali da parte degli uffici. La funzione di relatore è affidata, secondo un criterio automatico, a ciascun componente della giunta medesima, purché non eletto nella medesima circoscrizione.

Su iniziativa dei relatori (e con un termine, ritenuto meramente ordinatorio, di 18 mesi: art. 17, comma 1, r.C.; art. 20, r.S.) la giunta può decidere di proporre alla Aula la convalida delle elezioni o aprire un'istruttoria: decisione questa che la giunta può prendere d'ufficio o perché a ciò stimolata da ricorsi. Così la giunta, o meglio un comitato costituito al suo interno, una volta aperta un'istruttoria, procede a verificare le schede: le bianche, le nulle e le valide; a campione o, se necessario, a tappeto. Tutte queste attività alla Camera sono compiute in contraddittorio con le parti e i soggetti interessati, mentre il Senato segue un modello inquisitorio, che considera il contraddittorio come meramente eventuale. A conclusione dell'istruttoria la giunta può proporre la convalida o la contestazione dell'elezione. In quest'ultimo caso si sviluppa una procedura quasi dibattimentale, che svolge una vera e propria udienza pubblica (ove le parti possono farsi assistere da un avvocato), al termine della quale, in camera di Consiglio, la giunta decide proponendo la convalida o l'annullamento dell'elezione contestata. Qui la palla torna all'Assemblea, che può sovranamente rovesciare la proposta argomentata della giunta, senza che sia possibile, come si è detto, alcun rimedio.

Oggi, analogamente a quanto è avvenuto fino al 1992 per gli eletti con il sistema proporzionale, l'annullamento di un'elezione dovrebbe portare, di regola, alla proclamazione di un parlamentare dello stesso partito del candidato, in alcuni casi residuali, della stessa coalizione. Diversa disciplina però si dovrebbe applicare in caso di eletti nei collegi uninominali: in questa ipotesi, analogamente a quanto avveniva con la legge vigente tra il 1992 e il 2005, l'annullamento di un'elezione in un collegio dovrebbe comportare o nuove elezioni o la proclamazione di un parlamentare dello schieramento avverso (se quest'ultima risultasse incerta sulla base di un riconteggio dei voti). L'esistenza di liste bloccate ha certo ridotto sensibilmente il possibile contenzioso tra candidati¹¹; la complessità della nuova disciplina elettorale che si è descritta nel paragrafo precedente (in particolare per l'attribuzione dei seggi tra liste eccedentarie e deficitarie) rende comunque particolarmente complessa l'attività della giunta, anche se la composizione proporzionale delle Camere (che si riflette sulla composizione della giunta) dovrebbe facilitare il ruolo, rispetto a quando il conteggio dei voti poteva essere rilevante addirittura ai fini dell'attribuzione del premio di maggioranza [Mencarelli 2007]. Dal 1992 il regolamento del Senato prevede che sulle proposte della giunta – che sono sempre il frutto di un procedimento articolato e aperto – l'Assemblea non proceda a votazioni, intendendosi approvato le conclusioni della giunta stessa. Alla Camera, questa procedura di silenzio-assenso si segue qualora una proposta della giunta discenda dal risultato di «accertamenti meramente numerici» (art. 17 bis r.C.); in tal caso, 20 deputati possono tuttavia chiedere di rinviare la questione alla giunta per ulteriori verifiche. Al Senato, comunque, 20 senatori possono presentare proposte difformi dalle conclusioni della giunta. L'Aula resta pertanto sovrana nel decidere se annullare – o meno – un'elezione (ma con l'obbligo di fornire una qualche motivazione ove la sua decisione si discosti dalle indicazioni della giunta): infatti solitamente l'Aula, piuttosto che ribaltare la proposta avanzata dalla giunta, gliela rinvia per un ulteriore esame.

## 4. L'ACCERTAMENTO DELLE CAUSE DI INELEGGIBILITÀ E DI INCOMPATIBILITÀ

Un procedimento analogo segue l'accertamento delle cause di ineleggibilità e incompatibilità. La legislazione che le determina, secondo la riserva prevista dall'art. 65 Cost., è frutto di una complessa stratificazione senza, anche qui, una vera soluzione di continuità rispetto all'epoca statutaria [Rivosecchi 2002]. In un regime democratico, il riconoscimento a tutti i cittadini della possibilità di accedere alle cariche elettive (art. 51 Cost.) è un principio essenziale. Per garantire l'obiettivo della tendenziale identificazione tra governanti e governati occorrono strumenti che permettano la partecipazione alla legislazione da parte del più ampio numero di cittadini sottoposti alle leggi [Kelsen 1952]; e, quindi, meccanismi che nella selezione delle *élites* politiche assicurino il rispetto della volontà popolare e l'eguaglianza delle condizioni di partenza. Se il principio generale è, dunque, quello della corrispondenza tra elettorato attivo e passivo¹⁰, con legge generale possono essere introdotte, attraverso disposizioni di stretta interpretazione, condizioni restrittive all'eleggibilità, per garantire che il voto si svolga senza condizionamenti (art. 48 Cost.) e nell'eguaglianza effettiva tra i competitori.

Le cause di ineleggibilità sono essenzialmente raccolte nel testo unico n. 361 del 1957 e possono in sintesi essere ricomprese in cinque gruppi: 1) titolarità di alcune cariche elettive (tra cui i consiglieri regionali, i sindaci di comuni con più di 20.000 abitanti e i Presidenti delle giunte provinciali); 2) titolarità di determinati uffici (magistrati, prefetti, diplomatici, capi di gabinetto dei ministeri, direttori generali delle ASL); 3) titolarità di particolari rapporti economici con lo Stato; 4) titolarità di rapporti di impiego con Governi esteri; 5) l'essere giudici costituzionali (e, più di recente, componenti di autorità di vigilanza).

Per potersi candidare, i titolari di cariche elettive e di uffici pubblici per i quali è prevista l'ineleggibilità devono abbandonare la carica almeno 180 giorni prima della fine della legislatura; oppure, nel caso di scioglimento anticipato, entro i 7 giorni successivi alla pubblicazione del relativo decreto. Quest'ultima possibilità è negata, a partire dal 1997 (legge n. 13), ai magistrati che intendano candidarsi nelle circoscrizioni sottoposte alla giurisdizione degli uffici cui sono assegnati; un caso, questo, di ineleggibilità assoluta e insormontabile, giustificato dal legislatore (che quasi all'unanimità approvò questa misura) con il fine di tutelare l'imparzialità dell'amministrazione della giustizia, cui si affianca dal 2012, come vedremo, un'organica disciplina delle cause di incandidabilità. Per evitare il pericolo di influenza sulla libera determinazione degli elettori è stata, più in generale, limitata l'eleggibilità di alcune categorie di funzionari statali, che – si ricorda – se eletti possono conservare il posto, collocandosi in aspettativa, ma senza conseguire promozioni se non per anzianità (art. 98 Cost.: cfr. *supra*, cap. IV, par. 3).

I sindaci dei comuni più popolosi e i Presidenti delle giunte provinciali devono invece necessariamente abbandonare la carica prima delle elezioni. È questa una misura che, invero, sembra trovare oggi poche giustificazioni¹¹, si tratta di soggetti che naturalmente – diremmo per missione – cercano il «consenso» dei propri amministrati: è difficile quindi pensare che la loro candidatura rischi di turbare la libera formazione del consenso [Vigevani 2001]. Si rende poi ingiustamente oneroso un naturale *cursus honorum*, quando in gran parte degli Stati il ceto politico nazionale trova nella classe di governo locale il primo ed essenziale canale di alimentazione [Manzella 2003a].

Sin dalla I Legislatura repubblicana, le Camere avevano adottato un'interpretazione della normativa secondo la quale la carica che determina l'ineleggibilità, nel caso in cui venisse assunta successivamente all'elezione parlamentare, comportava (soltanto) l'incompatibilità: dando così vita alla «trasformazione di cause di ineleggibilità in cause di incompatibilità» [*ibidem*].

Anche per porre rimedio a una «giurisprudenza» parlamentare che, rovesciando questo consolidato orientamento, aveva consentito – tra la XIII e la XVI Legislatura – a parlamentari in carica di divenire sindaci di comuni (con più di 20.000 abitanti) e Presidenti delle giunte provinciali¹¹, il legislatore (con l'art. 13, comma 3, del decreto-legge n. 138 del 2011, convertito in legge n. 148 del 2011) ha introdotto una generale incompatibilità tra il mandato parlamentare e «qualsiasi altra carica pubblica elettiva di natura monocratica relativa a organi di governo di enti pubblici territoriali aventi, alla data di indizione delle elezioni», della medesima popolazione superiore a 15 mila abitanti». Si è così superata un'evidente e irragionevole disparità, che anche la Corte costituzionale ha nello stesso arco temporale censurato, con le sentenze n. 277 del 2011 (con un'additiva alla legge n. 60 del 1953) e n. 120 del 2013 (con un'additiva al testo unico sull'ordinamento degli enti locali di cui al decreto legislativo n. 267 del 2000) [Rivosecchi 2011; Perniciaro 2012]. Ne è uscito rafforzato il principio del divieto del cumulo dei mandati: cumulo che in sé non avrebbe nulla di strano, permettendo forse anche un miglior coordinamento tra i livelli di governo, ma che era stato aggirato dalla censurata «giurisprudenza» parlamentare «a senso unico».

Storicamente datate sono anche le disposizioni che, riproducendo la normativa d'epoca statutaria, prevedono l'ineleggibilità di chi ha rapporti economici con lo Stato (art. 10 del citato testo unico del 1957). Il criterio seguito è quello formale del rapporto allo Stato: la pura «fornitura statale». E così non può candidarsi chi è legato allo Stato da rapporti d'affari anche di modesta entità, mentre la via è aperta a chi controlla società titolari di importanti concessioni – anche nel settore radiotelevisivo – che lo pongono, queste sì, in condizione di incidere sulla formazione del consenso elettorale. Tentativi di ricomprendere in via interpretativa quest'ultima fattispecie nell'applicazione della citata disposizione [Pace 1996a] si sono sinora infranti di fronte al carattere restrittivo, legato alla lettera dei testi, che necessariamente deve avere l'interpretazione della normativa sull'ineleggibilità; e il citato art. 10 considera non eleggibili solo coloro che «in proprio o in qualità di rappresentanti legali di società o di imprese private risultino vincolati con lo Stato per contratti di opere o di somministrazioni, oppure per concessioni o autorizzazioni amministrative di notevole entità economica, che importino l'obbligo di adempimenti specifici, l'osservanza di norme generali o particolari protettive del pubblico interesse, alle quali la concessione o la autorizzazione è sottoposta».

Come ha ricordato la Corte costituzionale, «l'eleggibilità è la regola, l'ineleggibilità l'eccezione» (sent. n. 46 del 1969). Ciò dovrebbe indurre, oltre che a un'interpretazione restrittiva, anche a una riconsiderazione complessiva delle cause di ineleggibilità, limitandone l'ambito a quanto strettamente necessario per garantire condizioni di correttezza della competizione elettorale e l'eguaglianza tra i competitori, e al tempo stesso ponendo in essere una strumentazione procedurale idonea a far sì che esse siano effettivamente rispettate.

Proprio a questo fine, verso il termine della XVI Legislatura è stata introdotta un'organica disciplina, un vero testo unico (decreto legislativo n. 235 del 2012; cosiddetta «legge Severino», dal nome dell'allora ministro della Giustizia), in materia di incandidabilità. Una categoria questa non espressamente prevista dalla Costituzione, ma probabilmente riconducibile a quella più ampia dell'ineleggibilità [in maniera critica, Zanon 2008; in questo senso Lupo e Rivosecchi 2013]. A differenza delle altre cause di ineleggibilità (che possono essere rimosse entro un termine predefinito), l'incandidabilità preclude la possibilità di esercitare il diritto di elettorato passivo. Restrizioni di tal genere, secondo la Corte costituzionale, sono ammissibili solo in presenza di situazioni peculiari e in ogni caso per motivi adeguati e ragionevoli finalizzati alla tutela di un interesse generale (sentt. n. 288 del 2007 e n. 25 del 2008, riferita però a cause di incandidabilità rispettivamente a consiglieri comunali e regionali). Sviluppando questi principi, in uno sforzo di più complessiva moralizzazione della vita pubblica e della competizione elettorale, il citato decreto legislativo n. 235 del 2012 ha esteso la disciplina dell'incandidabilità ai parlamentari (oltre che ai membri del Governo e ai componenti italiani del Parlamento europeo)¹² e sancito che non possa candidarsi alla Camera e al Senato (e neppure al Parlamento europeo) e che non possa comunque ricoprire la carica di parlamentare: chi sia stato condannato a una pena detentiva superiore a due anni per una serie di delitti (art. 1) (consumati o tentati) a carattere associativo (associazione a delinquere, associazione mafiosa, associazione finalizzata al traffico illecito di sostanze stupefacenti o al contrabbando); o per delitti aventi finalità di terrorismo; per tutta una serie di delitti contro la pubblica amministrazione (dal peculato alla malversazione, alla concussione, alla corruzione, all'abuso d'ufficio, all'interruzione di pubblico servizio...); nonché per tutti i delitti non colposi (consumati e tentati) per i quali sia prevista la pena della reclusione non inferiore nel massimo a quattro anni, e dunque particolarmente gravi. Resta poi ferma l'incandidabilità dei condannati per tutti i delitti che quale pena accessoria l'interdizione perpetua dai pubblici uffici, quale che sia l'entità della pena concretamente irrogata.

L'accertamento di queste condizioni d'incandidabilità (art. 2) è svolto dall'ufficio elettorale centrale circoscrizionale per la Camera e dall'ufficio elettorale regionale per il Senato sulla base di un'autocertificazione presentata dai candidati. Contro le decisioni che eliminano dalle liste i candidati incandidabili si può ricorrere all'ufficio centrale nazionale (che è competente anche per le decisioni relative alla circoscrizione estero). Queste decisioni possono intervenire fino al momento della proclamazione.

Qualora invece le condizioni di incandidabilità sopravvengano o siano comunque accertate nel corso del mandato parlamentare, si entra nella sfera di applicazione della disciplina dell'art. 66 Cost. Spetta dunque alle Camere, con le ordinarie procedure di verifica dei poteri, accertare la presenza di condizioni di incandidabilità. Con una serie di problemi applicativi nei primi casi di utilizzo della nuova disciplina.

La questione più controversa nella prassi è stata quella dell'applicazione o meno delle norme sull'incandidabilità a fatti commessi prima dell'entrata in vigore della disciplina stessa. La Corte costituzionale si è occupata della questione, ma solo con riferimento agli eletti locali. Con le sentenze n. 236 del 2015 e 276 del 2016 ha respinto le questioni di costituzionalità, rilevando che l'incandidabilità non è una sanzione penale; dunque non vale la garanzia dell'irretroattività. Secondo la Corte «stalli a finire non costituiscono sanzioni o effetti penali della condanna, ma conseguenze che mirino a un requisito soggettivo per l'accesso alle cariche considerate e per il loro mantenimento» (sent. n. 236 del 2015). Se è così, l'incandidabilità si può bene applicare anche a vicende antecedenti l'entrata in vigore di questa nuova disciplina. La questione, tuttavia, appare ancora controversa. Essa è stata sottoposta anche alla Corte EDU, cui si è rivolto Silvio Berlusconi colpito dalla misura dell'incandidabilità, dopo le elezioni del 2013, nelle quali era stato eletto senatore, per un fatto consumatosi nel 2004 e accertato da una sentenza del Tribunale di molto anteriore rispetto all'entrata in vigore della nuova normativa. In particolare è stata lamentata la violazione dell'art. 7 (principio di legalità delle sanzioni penali), dell'art. 3 (diritto a libere elezioni) nonché degli artt. 14 e 13 del protocollo n. 1 della Convenzione europea dei diritti dell'uomo.

Diverso è, invece, il fine dell'incompatibilità, che mira a impedire il cumulo del mandato parlamentare con un altro incarico, per evitare che questo possa pregiudicare il corretto e libero esercizio della funzione di parlamentare (art. 67 Cost.) e, più in generale e reciprocamente, il buon andamento dell'amministrazione (art. 97 Cost.).

La Costituzione prevede alcune ipotesi di incompatibilità per il parlamentare: non si può essere contemporaneamente deputato e senatore (art. 65, ma la legge elettorale prevede anche la candidatura a una Camera come causa di ineleggibilità per l'altra¹³; parlamentare e giudice costituzionale (art. 135, comma 6); membro del CSM (art. 104) o consigliere regionale, o componente di una giunta regionale (art. 122, comma 2) né Presidente della Repubblica. Le leggi offrono questo in compatibile con ogni altra carica (art. 84, comma 2). Le leggi prevedono molti altri casi di incompatibilità¹³: cariche di nomina governativa, cariche in enti o associazioni che gestiscono servizi in concessione, o ai quali lo Stato contribuisce in via ordinaria, cariche negli istituti bancari o in società finanziarie, mandato di parlamentare europeo, di consigliere del CNEL¹⁴, cariche in autorità di garanzia e molti altri.

Generalmente le situazioni più evidenti di incompatibilità si risolvono con le dimissioni volontarie (ad esempio del parlamentare, eletto consigliere o componente della giunta regionale)¹⁵ annunciate e accettate senza voto dall'Assemblea, ovvero con le dimissioni o l'abbandono dell'incarico incompatibile. In ogni caso, i parlamentari hanno l'obbligo, dalla prima seduta della Camera e dalla proclamazione al Senato, di comunicare ai Presidenti dell'Assemblea di appartenenza gli incarichi ricoperti (ai sensi dell'art. 18 del regolamento della giunta delle elezioni della Camera e dell'art. 18 del regolamento per la verifica dei poteri del Senato). Sulla base di questa documentazione, appositi comitati parlamentari delle due giunte svolgono un'istruttoria, in contraddittorio con l'interessato. Se emerge un'incompatibilità, il parlamentare deve optare tra il mandato parlamentare e l'incarico incompatibile. In quest'ultimo caso, le dimissioni senza voto sono annunciate in aula. Qualora non vi sia l'opzione, la giunta propone all'Assemblea di dichiarare la decadenza del parlamentare; gli subentra il primo dei non eletti o sono indette elezioni suppletive (ove si tratti di parlamentari eletti nei collegi uninominali).

> **QUADRO 5.4.**
> **Le prime applicazioni della cosiddetta «legge Severino»**
>
> Nella XVII Legislatura (la prima dopo l'entrata in vigore della nuova disciplina sull'incandidabilità di cui al decreto legislativo n. 235 del 2012; cosiddetta «legge Severino») il Parlamento si è dovuto occupare della questione dell'incandidabilità sopravvenuta di suoi componenti (due volte il Senato, una la Camera).
> Il primo caso, e il più noto (anche perché ha originato significative conseguenze politiche sull'andamento stesso della legislatura) è stato quello riguardante il senatore Berlusconi, condannato in via definitiva a quattro anni di reclusione per frode fiscale il 1° agosto 2013. In tempi rapidi la giunta delle elezioni (4 ottobre 2013) si pronunciò per la mancata convalida della sua elezione per insindacabilità sopravvenuta, e respinse la proposta di sollevare la questione di legittimità costituzionale alla disciplina, escludendo che la giunta stessa potesse fungere da giudice *a quo* [Torretta 2015]. Il Senato confermò questa proposta, approvandola il 27 novembre 2013 con voto palese. La scelta della modalità di votazione fu molto controversa e oggetto, infine, di una pronuncia della giunta per il regolamento – votata a maggioranza il 30 ottobre 2013, secondo la quale le deliberazioni sulla mancata convalida sono espressione di una prerogativa dell'organo parlamentare a tutela della propria legittima composizione e non rappresentano quindi in senso proprio votazioni riguardanti persone.
> Sino ad allora invece in Senato le votazioni in materia di verifica dei poteri si erano sempre svolte a scrutinio segreto, perché ritenute riguardanti persone. Analogo del resto era stata l'esperienza della Camera, sino al 2007, quando, invece, è prevalsa l'interpretazione – pregiudiziale, basata su una previsione, esistita presente nell'art. 2, comma 3 del regolamento della giunta delle elezioni – secondo la quale tutte le votazioni in materia di verifica dei poteri, ineleggibilità, incompatibilità e decadenza non vanno considerate votazioni riguardanti persone ai sensi dell'art. 49, comma 1, r.C.
> La questione della decadenza dal mandato per motivi di incandidabilità sopravvenuta si è riproposta in Senato tre anni dopo (con riferimento al senatore Minzolini). La decisione della giunta delle elezioni, deliberata a maggioranza, di proporre la decadenza fu respinta dall'aula (con un voto a scrutinio palese, nella seduta del 16 marzo 2017). Sulla vicenda Berlusconi il dibattito si concentrò sulla legittimità costituzionale della «legge Severino» se applicata retroattivamente, nonché sulla distinzione delle modalità di voto in aula; nel caso riguardante il senatore Minzolini invece, queste due questioni passarono in secondo piano e il Senato rifiutò la proposta di decadenza riservandosi (dopo un dibattito che si concluse con un voto palese) un ampio margine di apprezzamento delle scelte compiute dall'autorità giudiziaria, rivendicando uno spazio di valutazione autonoma, a tutela del singolo parlamentare e a garanzia della composizione e del funzionamento del Senato.
> La vicenda, nel suo svolgimento successivo, non ha peraltro aperto un contenzioso tra autorità giudiziaria e Parlamento, avendo dato adito a uno scontro tra autorità giudiziaria e Parlamento, avendo scelto il senatore Minzolini di dimettersi (scelta presumibilmente dallo stesso, nel corso del dibattito sulla sua decadenza). Dimissioni accolte dal Senato il 26 aprile 2017 con un voto a scrutinio segreto.
> Queste due vicende, dall'esito speculare, mostrano una volta di più la difficoltà di trovare un punto di equilibrio stabile e condiviso tra prerogative parlamentari, che si risolvono in un potere di apprezzamento sostanziale, il quale non lascia spazio ad argomentazioni di tipo tecnico (come riconosciuto dallo stesso art. 3, comma 1, della «legge Severino»), da un lato, e funzione giurisdizionale, dall'altro [Salerno 2014].

## 5. I GRUPPI PARLAMENTARI

### 5.1. La formazione dei gruppi (ordinari e autorizzati)

L'ondata di discredito che ha investito nelle ultime due legislature i partiti e anche i gruppi parlamentari ha riproposto la questione di un'organica attuazione dell'art. 49 Cost. Sulla quale non si è tuttavia trovata, una volta di più, un sufficiente consenso¹⁶. Tale consenso si è invece registrato – anche sotto la spinta di precise indicazioni del Consiglio d'Europa e in uno sforzo di rilegittimazione della classe politica – con riferimento al finanziamento dei partiti¹⁷: prima oggetto di una nuova disciplina con la legge n. 96 del 2012, e poi con il decreto-legge n. 149 del 2013, come convertito dalla legge n. 13 del 2014, contenente, da un lato, l'abolizione, dopo un triennio di graduale riduzione, del finanziamento pubblico diretto ai partiti; e, dall'altro, la previsione di una contribuzione volontaria e contribuzione indiretta in loro favore, della quale essi possono fruire a condizione che rispettino una serie di disposizioni per la trasparenza e la democraticità della loro vita interna: con riguardo ai contributi ai gruppi parlamentari e al loro assetto interno (artt. 14, 15 e 15 *ter* r.C. e 15, 16 e 16 *bis* r.S. introdotti nell'autunno del 2012); e, sul finire della XVIII Legislatura, con la riforma delle disposizioni del regolamento del Senato relative ai requisiti per la formazione dei gruppi parlamentari.

Alla Camera (comma 1 inserito nell'art. 14 r.C.) si è tentato addirittura di fissare una definizione dei gruppi parlamentari («associazioni di deputati», ma anche «soggetti necessari al funzionamento della Camera»), la quale non sembra tuttavia sciogliere il nodo teorico della natura giuridica dei gruppi. La nuova e penetrante disciplina regolamentare sul loro assetto interno finisce, tuttavia, col fare oscillare il pendolo verso la configurazione dei gruppi quali organi delle due Camere.

L'esito delle elezioni si rispecchia nella composizione delle due Camere. Lo si vede dai primi atti con cui si apre la legislatura: l'elezione dei Presidenti e degli altri componenti dell'ufficio di Presidenza e Senato (cfr. *infra*, cap. VIII, par. 6).

Ma soprattutto, il risultato politico delle elezioni viene reso più chiaramente leggibile, nei giorni immediatamente successivi, con la costituzione dei gruppi parlamentari: proiezione in Parlamento dell'articolazione del sistema politico (partiti, movimenti politici ecc.). Entro due giorni dalla prima seduta infatti i deputati (entro tre i senatori) devono dichiarare di che gruppo parlamentare vogliano far parte. È questa un'articolazione prevista come necessaria dai regolamenti delle due Camere: i parlamentari che non scelgono un gruppo sono infatti d'ufficio assegnati a un gruppo residuale, denominato «gruppo misto» (e perciò difficilmente configurabile come «libera» associazione). V'è una sola eccezione (introdotta dalla riforma del regolamento del Senato del 2017) e riguarda i senatori a vita, i quali possono non entrare a far parte di alcun gruppo in virtù, dice espressamente il regolamento, della «autonomia della loro legittimazione» (art. 14, comma 1, r.S.).

Per formare un gruppo servono 20 deputati (soglia rimasta inalterata dal 1920) e 10 senatori (art. 14 r.C. e r.S.). Alla Camera basta questo requisito numerico, e quindi si può prescindere da qualsivoglia altro requisito (elettorale, di appartenenza partitica, di comunanza politica o ideologica). Al Senato, dopo la riforma del regolamento del 2017, è richiesta anche una condizione politico-elettorale: ciascun gruppo deve infatti «rappresentare un partito o movimento politico, anche risultante dall'aggregazione di più partiti o movimenti politici, che abbia presentato alle elezioni al Senato propri candidati con lo stesso contrassegno» (art. 14, comma 4, r.S.).

Una condizione politico-elettorale diventa rilevante alla Camera solo per ridurre la soglia numerica. Nel caso infatti di un partito organizzato nel Paese che abbia ottenuto un certo numero di eletti, è possibile la formazione di gruppi «in deroga» o «autorizzati»¹⁸: una possibilità che l'ufficio di Presidenza deve espressamente autorizzare. Al Senato invece vi è una sola eccezione: un gruppo può, senza neppure bisogno di espressa autorizzazione, anche in assenza dei suddetti requisiti, purché consista in almeno 5 senatori appartenenti alle minoranze linguistiche o eletti nelle Regioni il cui statuto speciale preveda la tutela di minoranze linguistiche (art. 15, comma 6, r.S.). Alla Camera, per una finalità analoga, è invece consentita la formazione di una componente politica del gruppo misto (cfr. *infra*, par. 5.2).

Il criterio politico-elettorale per la formazione dei gruppi è stato dunque a lungo – e tale è rimasto ora per il solo regolamento della Camera – residuale ed eventuale rispetto a quello numerico: esso è cioè divenuto significativo soltanto in difetto del requisito numerico. La prevalenza del criterio numerico, anche vigenti i sistemi elettorali maggioritari, ha di per sé permesso che, nella geografia politica delle due Assemblee, si riproducesse l'articolata realtà del sistema politico italiano, fatta di partiti grandi e piccoli, ma anche di fratture e di scissioni in corso di legislatura.

Per porre un argine a questi fenomeni di frammentazione al Senato (per effetto della riforma del regolamento del 2017) la costituzione di nuovi gruppi nel corso della legislatura è ammessa solo nell'ipotesi di gruppi derivanti dalla fusione di quelli esistenti o, in caso di scissione, di formazioni comunque presentatesi congiuntamente alle elezioni (art. 15, comma 5, r.S.).

A rafforzare questa disciplina, v'è, sempre al Senato, la previsione della decadenza dalle cariche dell'ufficio di Presidenza del Senato stesso (vicepresidente o segretario; salvo dunque la carica di Presidente del Senato e quella di questore) e delle commissioni permanenti, per i senatori che entrino a far parte di un gruppo diverso da quello a cui appartenevano all'inizio della legislatura. Questa misura non scatta qualora l'appartenenza al gruppo del senatore cessi perché decisa dal gruppo stesso (nel caso di espulsione, ad esempio), ovvero nel caso di scioglimento del gruppo (ove perda la consistenza numerica richiesta), ovvero di fusione con altri gruppi (artt. 13, comma 1 bis, e 27, comma 3 *bis*, r.S.: cfr. anche *infra*, cap. VI, par. 8).

### 5.2. Il gruppo misto e le sue componenti politiche

Nella sostanziale impossibilità di ricorrere, tra il 1993 e il 2005, alla formazione di gruppi in deroga al vincolo numerico sulla semplice base del criterio politico-elettorale, la spinta a una frammentazione organizzativa capace di rappresentare il maggior numero di partiti si è manifestata altrimenti: sia attraverso la proliferazione dei gruppi ordinari, anche al di là dei simboli presenti sulla scheda elettorale; sia mediante la creazione di componenti politiche all'interno del gruppo misto.

Nella XIII Legislatura (1996-2001), si dovette affrontare, in effetti, un problema di ordine pratico, ossia l'esplosione del gruppo misto: questo, oltre a essere il contenitore dei parlamentari che non riuscivano a raggiungere la soglia numerica per la costituzione di un gruppo, divenne la sede – di transito o di destinazione finale – dei parlamentari che, per ragioni personali o in seguito a movimenti interni alla propria formazione politica, abbandonavano il gruppo di originaria appartenenza. Alla Camera esso divenne il terzo gruppo in ordine numerico, sfiorando quota 100 deputati: ovviamente, con i più variegati orientamenti politici, originando perciò evidenti problemi di governabilità al proprio interno.

Proprio alla Camera si escogitò, nell'autunno 1997, la soluzione di consentire, a determinate condizioni, la formazione di una sorta di «quasi gruppi», ossia di componenti politiche all'interno del gruppo misto.

La disciplina delle componenti politiche del gruppo misto, contenuta nell'art. 14 *bis*, comma 5, r.C., è modellata su quella per la formazione dei gruppi: se si aggiunge una soglia numerica (pari a 10 deputati), la componente si può costituire comunque, senza altro requisito; se invece si è al di sotto di questa (purché non si scenda sotto i 3 deputati), occorre che la componente rappresenti un partito o – si specifica, con terminologia più moderna e comprensiva – un movimento politico, la cui esistenza, alla data delle elezioni, risulti da «elementi certi e inequivoci» e che si sia presentato alle elezioni, anche congiuntamente con altri. Una sola componente politica, inoltre, può essere costituita da (almeno) 3 deputati se in rappresentanza delle minoranze linguistiche.

Tale disciplina si completa poi, in primo luogo, con alcuni principi (collocati in modo dell'art. 15 *bis* r.C.) volti a regolare la vita interna al gruppo misto, in modo da assicurare che gli organi e le deliberazioni assunte da questi tengano «proporzionalmente conto della consistenza numerica delle componenti politiche in esso costituite» e da consentire eventualmente a una delle componenti di ricorrere al Presidente d'Assemblea, ove ritenga che le deliberazioni assunte pregiudichino «un proprio fondamentale diritto politico»; in secondo luogo, con una norma (art. 15, comma 2, r.C.) sull'attribuzione ai componenti, e alle sue componenti di locali, attrezzature e risorse finanziarie; in terzo e ultimo luogo, con l'attribuzione alle componenti politiche di gran parte dei poteri spettanti ai gruppi quanto al diritto di intervenire nella discussione (si vedano gli artt. 83, comma 1; 85, commi 5 e 7; 116, comma 3; 118 *bis*, comma 4; 125, comma 2, r.C.) e alla possibilità di essere invitate alla Conferenza dei capigruppo, ma solo «ove la straordinaria importanza della questione lo richieda», e comunque senza il potere di votare sulle questioni relative alla programmazione dei lavori (art. 13, comma 2, r.C., che limita tale possibilità alle componenti con più di 10 deputati, oltre a quelle delle minoranze linguistiche [Coppoli 2002]).

Il regolamento del Senato, invece, menziona le componenti politiche in un unico articolo (l'art. 156 *bis*, introdotto nel 1988, per le interpellanze di gruppo), ma, per il resto, non le ha «codificate»: anzi, la giunta per il regolamento del Senato, in un parere del 30 marzo 2004, ha espressamente stabilito che «il regolamento del Senato, a eccezione della isolata e non estensibile previsione dell'art. 156 *bis*, comma 1, non conosce la figura delle componenti politiche del gruppo misto». In Senato anche un singolo senatore appartenente al gruppo misto può darsi un'etichetta «politica» (avvicinandosi così al curioso fenomeno dei gruppi composti da una sola persona, o «monogruppi», in una certa fase piuttosto diffuso nei Consigli regionali), che ha un qualche rilievo esterno (resoconti parlamentari, siti internet), pur senza che ciò dia diritto a prerogative di altro genere.

L'introduzione delle componenti del gruppo misto era intesa a dare un'autonoma rappresentanza a movimenti politici che non riuscivano a costituire gruppi, non essendo state più applicate le previsioni sui gruppi «in deroga». La reviviscenza della disposizione sui gruppi «in deroga», che ha nuovamente permesso, dopo la reintroduzione del sistema elettorale proporzionale nel 2005, la costituzione di gruppi con meno di 20 deputati (e finanche sotto la soglia dei 10, ordinariamente richiesta per dare vita a una componente), avrebbe dovuto comportare il superamento di questa previsione [Gianniti 2007]. Ma così non è stato.

E quindi, nella XV Legislatura, si è giunti a costituirsi alla Camera si devono aggiungere 5 componenti del gruppo misto (alcune delle quali composte da soli 3 deputati, corrispondenti a partiti o movimenti politici comparsi sulla scena politica successivamente alle elezioni [Curreri 2007]). Un numero davvero alto, segno visibile della frammentazione del sistema politico italiano alla vigilia delle elezioni del 2008, che hanno invece originato una sua radicale (anche se provvisoria) semplificazione: all'inizio della XVI Legislatura sono stati costituiti 6 gruppi al Senato e altrettanti alla Camera, cui vanno aggiunte 3 componenti politiche del gruppo misto (diventati poi, nella Camera di fine legislatura, 8 gruppi e 11 componenti politiche). La XVII Legislatura era partita con 8 gruppi al Senato e altrettanti alla Camera (di cui uno «autorizzato» con 9 deputati), più 4 componenti politiche. Alla fine della XVII Legislatura il quadro era ben diverso: i gruppi al Senato erano 12 (con la nascita di 7 nuovi gruppi e la scomparsa di 3); alla Camera la XVII Legislatura si è chiusa con 11 gruppi e 6 componenti politiche.

La XVIII Legislatura parte con 7 gruppi al Senato (tra cui il gruppo delle autonomie, nato, con 8 senatori, sulla base dell'apposita previsione dal regolamento) e altrettanti alla Camera (di cui uno «autorizzato», per Liberi e Uguali, con 14 deputati) più 4 componenti politiche.

A causa del carattere esclusivamente numerico della soglia richiesta per formare un gruppo, negli anni si è spesso dato il caso di gruppi nati ancora prima dei partiti. Questa era l'esperienza del sistema parlamentare inglese nell'Ottocento, che si è per certi versi riprodotta in Italia nella stagione della crisi del sistema dei partiti, apertasi nel 1992.

Quei movimenti e quelle pulsioni che in un sistema politico fortemente strutturato avevano trovato sfogo nell'uso del voto segreto fino al 1988 sono sembrati riproporsi in fenomeni di trasformismo parlamentare fatto di trasferimenti di parlamentari da un gruppo all'altro e nella costituzione di nuovi gruppi parlamentari (o di nuove componenti politiche del gruppo misto); culla, qualche volta, di nuove formazioni politiche.

La riforma del regolamento del Senato del 2017 è anche una risposta a questi fenomeni. Si prevede infatti una corrispondenza stretta con le formazioni politiche che si sono presentate alle elezioni [Toniato 2018]: devono essere gli eletti dei partiti votati dagli elettori a costituirsi in gruppo; e non, viceversa, i parlamentari a riunirsi in gruppo per costituire un partito.

Solo l'esperienza potrà dire se questa nuova disciplina sarà capace di stabilizzare il quadro politico, garantendo anche continuità ai gruppi parlamentari da una legislatura all'altra. O se invece la politica e le sue dinamiche non finiranno per scaricarsi sulla composizione del gruppo misto sì da renderlo di fatto ingovernabile, ovvero porteranno a forzature interpretative (si pensi ad esempio alla possibilità che partiti o movimenti presentatisi alle elezioni con un proprio simbolo, magari rimasti al di sotto della soglia del 3%, usino strumentalmente la possibilità di costituire gruppi anche in corso di legislatura valendosi dei rispettivi senatori appartenenti a forze politiche alleate ed eletti nei collegi uninominali) [Curreri 2017]. In ogni caso, resta l'asimmetria fra la nuova disciplina sui gruppi introdotta al Senato e quella della Camera, dove continua a essere possibile utilizzare il semplice criterio numerico per costituire gruppi parlamentari, anche in corso di legislatura.

### 5.3. Le funzioni dei gruppi parlamentari

All'interno dell'ordinamento parlamentare la suddivisione dei parlamentari in gruppi è innanzitutto funzionale a esigenze organizzative.

Consente di disporre di un metro per comporre in modo proporzionalmente rappresentativo gli organi delle Camere, innanzitutto le commissioni: tutte, non solo quelle in sede deliberante o d'inchiesta (come espressamente richiesto dalla Costituzione, artt. 72 e 82). Serve inoltre per attribuire alcuni poteri procedurali, in genere in alternativa rispetto a un certo numero di parlamentari. Alla Camera, onde evitare che questi poteri fossero esercitati in modo ostruzionistico da Presidenti dei gruppi «autorizzati», si è previsto, con una modifica approvata nel 1983, il criterio «ponderale», ossia si è espressamente richiesto che i Presidenti di gruppo che esercitino il potere in questione siano a capo di gruppi di consistenza numerica tale da raggiungere, separatamente o congiuntamente, la soglia di deputati necessaria per esercitare quel medesimo potere²⁰. Il regolamento del Senato, che tendeva invece ad attribuire tali poteri solo a un certo numero di senatori, con la riforma del 2017 ha introdotto previsioni analoghe a quelle del regolamento della Camera (si veda ad esempio l'art. 113 relativo alle modalità di votazione); esistono poi anche poteri attribuiti in esclusiva ai Presidenti dei gruppi parlamentari (come quello di presentare le interpellanze di gruppo: art. 156 *bis*, comma 1, r.S.).

I Presidenti dei gruppi, riuniti dal Presidente dell'Assemblea, e sotto la Presidenza di quest'ultimo, formano la Conferenza dei Presidenti dei gruppi: l'organo di direzione politica di ciascuna Camera, che definisce il programma e il calendario dei lavori, ossia quali siano gli argomenti da discutere e con quali tempi e priorità. Un organo disciplinato solo sommariamente dai due regolamenti, il quale svolge funzioni politiche anche atipiche e crescenti, costituendo oggi il vero baricentro della vita delle due Camere (cfr. *infra*, cap. VI, par. 7).

Ai gruppi l'amministrazione e il bilancio delle Camere assicurano, da un lato, disponibilità di locali e attrezzature e, dall'altro, il versamento periodico di contributi. Nell'attribuire locali e attrezzature, secondo quanto dispone il regolamento della Camera (art. 15, comma 3, r.C.), vanno tenute presenti «le esigenze di base comuni a ciascun gruppo e la consistenza numerica dei gruppi stessi» (il che lascia supporre una distribuzione tale da agevolare i gruppi minori); nell'assegnazione del contributo finanziario, invece, occorre ora avere riguardo unicamente alla consistenza numerica di ciascun gruppo. Il regolamento del Senato (art. 16, r.S.) non opera tale distinzione e prevede che a ciascun gruppo spetti comunque una dotazione minima di risorse (logistiche e finanziarie), per il resto distribuite in maniera proporzionale alla consistenza numerica. Questo complesso di risorse, determinate da ciascun ufficio di Presidenza, ha rappresentato, dopo la fine della «Repubblica dei partiti», una quota crescente nei bilanci delle due Camere. Ed è un fatto che, da allora, i partiti politici, a fronte di un alleggerimento dei propri apparati organizzativi, tendano ad appoggiarsi alle strutture dei parlamentari in modo più sistematico che in passato [Bin 2009].

Nel 2012 l'originaria disciplina, minimalista, della materia è stata oggetto di un'importante revisione (cfr. *supra*, cap. III, par. 4 [Biondi 2012]). In particolare, sono stati introdotti dei vincoli di destinazione delle risorse trasferite dalle Camere a ciascun gruppo. Alla Camera le risorse devono essere utilizzate dai gruppi esclusivamente per gli scopi istituzionali riferiti all'attività parlamentare e alle funzioni di studio, editoria e comunicazione a essa ricollegabili, nonché alle spese per il funzionamento degli organi e delle strutture dei gruppi (art. 15, comma 4, r.C.). Al Senato, oltre a queste finalità è stata aggiunta anche quella, più generica, delle «attività politiche» (art. 16, comma 2, r.S.). A garanzia del corretto uso di queste risorse, si prevedono, sia alla Camera sia al Senato, da un lato un articolato sistema di controlli e dall'altro una serie di norme che garantiscano trasparenza e pubblicità. L'individuazione delle norme di questa pubblicità del regolamento della Camera è demandata allo statuto di ciascun gruppo (art. 14, comma 2 *quater*, r.C.). Il regolamento del Senato invece le disciplina direttamente, prevedendo da un lato che «ciascun gruppo è tenuto a pubblicare *on line* nel proprio sito internet liberamente accessibile ogni mandato di pagamento, assegno e bonifico bancario, con indicazione della relativa causale» (seppure secondo modalità stabilite con delibera del consiglio di Presidenza, cfr. *supra*, cap. III, par. 4) e dall'altro che, al di là di quanto il consiglio di Presidenza voglia prevedere, comunque ciascun gruppo deve provvedere alla pubblicazione, alla libera consultazione, *on line*, nel proprio sito internet «delle informazioni circa l'inquadramento, la qualifica e le mansioni specificamente assegnate e la sede ordinaria di lavoro relative a ciascun posto di lavoro alle dipendenze del gruppo» (art. 15, comma 3 *quater*, r.S.). Previsione quest'ultima particolarmente originale e per certi versi lodevole, che però potrebbe porre problemi quanto al diritto alla riservatezza dei dipendenti dei gruppi, ma perché suscettibile di effetti collaterali (ad esempio la sua diretta utilizzabilità in giudizio) che potrebbero anche incidere sulla tradizionale collocazione del regolamento parlamentare nel sistema delle fonti.

Presso i gruppi possono essere distaccati o comandati dipendenti pubblici o privati (legge n. 482 del 1993). Particolari contributi sono erogati a favore degli editori di quotidiani e periodici che risultino essere organi o giornali di forze politiche che abbiano il proprio gruppo parlamentare (art. 153, comma 2, della legge n. 388 del 2000, con previsione formulata peraltro in modo tale da consentire il finanziamento di quotidiani, all'unica condizione che in essi si riconosca anche solo un parlamentare in carica). A questi contributi si aggiungono quelli che i gruppi richiedono (o, obbligatoriamente, ai rispettivi deputati e senatori (mentre, secondo lo spirito dei vincoli di destinazione fissati dalle norme introdotte nel 2012, parrebbe escluso ogni trasferimento di risorse dal bilancio dei gruppi per l'attività dei singoli componenti). Ma questo è l'altro volto dei gruppi: libere associazioni (giuridicamente associazioni non riconosciute) tra parlamentari.

Il funzionamento dei gruppi è, come si è accennato (cfr. *supra*, cap. III, par. 4), disciplinato da statuti e regolamenti interni, ai quali il regolamento del Senato (art. 13, comma 7) richiede di stabilire «procedure e forme di partecipazione che consentano ai singoli senatori di esprimere i loro orientamenti e presentare proposte sulle materie comprese nel programma dei lavori e comunque all'ordine del giorno». Sviluppando questo principio, entrambi i regolamenti prevedono ora che ciascun gruppo entro 30 giorni dalla propria costituzione approvi uno statuto (denominato «regolamento» al Senato: artt. 15 r.S. e r.C.). Lo statuto-regolamento deve essere trasmesso alla Presidenza di ciascuna Camera e pubblicato sui siti internet, senza peraltro che ciò comporti, da parte dei Presidenti di Assemblea, un vaglio sulla sua conformità ai regolamenti e alla Costituzione²².

La disciplina di gruppo è un vincolo a cui volontariamente il parlamentare si sottomette, senza alcuna violazione dell'art. 67 Cost. (a patto, ovviamente, che gli sia consentito uscirne senza perdere le prerogative di parlamentare). Come ebbe modo di chiarire la Corte costituzionale (sent. n. 14 del 1964), il parlamentare è libero di votare secondo gli indirizzi che gli vengono dall'esterno, compreso il proprio gruppo parlamentare, ma è anche libero di sottrarvisi. Lo stesso gruppo può dare, in alcune materie, libertà di voto. Ma generalmente i parlamentari seguono le indicazioni dei gruppi, il che permette un'organizzazione politica dei dibattiti, nei quali, come espressamente previsto dai due regolamenti, al momento delle votazioni prende la parola un oratore per gruppo, il quale esprime quindi la volontà del gruppo politico nel suo complesso. Soprattutto, viene ripartito il tempo disponibile dividendolo non per il numero dei parlamentari singoli, ma per i gruppi (seppure tenendo conto della loro consistenza numerica), in applicazione dello strumento del contingentamento dei tempi (su cui cfr. *infra*, cap. VIII, par. 1.3). Sarà poi ciascun gruppo a decidere chi, quando e per quanto tempo far intervenire tra i suoi parlamentari.

I regolamenti, nel rispetto dello spirito dell'art. 67 Cost., assicurano tuttavia spazi ai dissenzienti (cfr. *supra*, cap. III, par. 4). Viene così tutelata la libertà del mandato, del singolo parlamentare, che, al di là dell'organizzazione partitica e politica di cui i gruppi sono espressione, è la garanzia ultima dell'apertura del Parlamento al pluralismo culturale e sociale, della sua piena capacità di rappresentanza.

> **NOTE**
>
> ¹ E così il centro-destra, vittorioso nel 1994, aveva la maggioranza assoluta dei seggi alla Camera, ma non al Senato, nel quale l'Ulivo disponeva di una larga maggioranza di Senato, non invece senza Rifondazione comunista, alla Camera.
>
> ² I premi regionali erano 17 in astratto, ma meno in concreto: matematicamente è emerso, infatti, che il premio di maggioranza non poteva scattare nelle Regioni dove si assegnava un numero di seggi dispari inferiore a 11 (con la ripartizione dei seggi in base all'ultimo censimento effettuata dal Presidente della Repubblica, nel 2006; si trattava delle Regioni Friuli-Venezia Giulia, Umbria, Abruzzo, Sardegna e Basilicata). Nelle regioni poi, il premio di maggioranza scattava solo da 8 a 22, poi, il premio di maggioranza scattava solo se il riparto proporzionale dei seggi portava a una situazione di parità, perché in caso contrario (in coerenza verificatosi in Calabria, Toscana ed Emilia Romagna), la coalizione vincente già acquista anche i seggi residui, conquistando anche più della metà più una seggi dei seggi» (Senato della Repubblica, Servizio Studi, *La legge elettorale per il Senato, la prima applicazione*, aprile 2006, dossier n. 1 della XV Legislatura).
>
> ³ Nella sentenza n. 15 del 2008, la Corte, nel giudicare ammissibile il referendum abrogativo sulle clausole della legge n. 270 del 2005, ha evidenziato con attenzione gli aspetti problematici della legislazione che non subordinino l'attribuzione del premio di maggioranza al raggiungimento di una soglia minima di voti e/o di seggi» (punto 6.1. del considerato in diritto).
>
> ⁴ Una clausola alternativa di sbarramento (che assicura l'accesso sulla rappresentanza pure in assenza del conseguimento sulla piano nazionale del 3% dei voti validi) è prevista dalla legge per la Camera per le liste rappresentative di minoranze linguistiche presentate in circoscrizioni comprese in regioni ad autonomia speciale. Le minoranze linguistiche (sia alla Camera sia al Senato) possono valersi di un'unione, talvolta detta apparentamento, consistente nell'unione nei collegi uninominali della circoscrizione.
>
> ⁵ Nelle elezioni del 2018 questi poteri si è verificata per molti seggi: ad esempio, nella circoscrizione estero, si sono verificati casi di insufficienza di candidati con suddivisi: in Campania 1, tre seggi nel collegio plurinominale n. 1; in Sicilia, a un seggio ciascuno nel collegio plurinominale n. 1, 2 e 3. Nel caso di Campania 1, un seggio è assegnato nell'ambito della stessa Regione in un collegio confinante; nel caso della Campania 2 e gli altri due seggi incorrono a candidati di circoscrizioni di altre Regioni.
>
> ⁶ È questo stesso rischio induce i giudici a seguire un'interpretazione estensiva dell'art. 66 Cost. attribuendo alle Camere ogni questione relativa alle operazioni elettorali, in particolare laddove dichiarino ad esempio carenza assoluta di giurisdizione in materia di ricusazione di liste e contrassegni [Piccirilli 2006; Cerase 2006].
>
> ⁷ Irregolarità che, nella X Legislatura, avrebbero dovuto portare all'annullamento dell'elezione di circoscrizione di Napoli, con riflessi perciò anche sui risultati nazionali [Cerase 2006].
>
> ⁸ Oggetto di contenzioso sono state in particolare le elezioni nella circoscrizione estero, ove è stata da un lato accolta un'eccezione di incostituzionalità ad esempio, fu contestata dalla giunta l'elezione di un senatore della circoscrizione estero poiché originariamente ineleggibile in quanto non escluso dalla relativa ripartizione al momento dell'elezione (una previsione questa necessità della residenza del candidato nella circoscrizione estero, eliminata dalla riforma della legge elettorale del 2017), la decisione della giunta, che aveva proposto l'annullamento dell'elezione, fu sostanzialmente rovesciata dal «discusso» voto dell'Assemblea (20 ottobre 2008) di un ordine del giorno che determinò il rinvio in giunta della questione [Gambino 2009]. In quella stessa occasione si pose il problema della legittimità costituzionale della norma (art. 5, comma 2, legge n. 459 del 2001) secondo la quale i candidati nella circoscrizione estero devono essere candidati ed elettori in uno dei Paesi appartenenti alla ripartizione. E, se si pose anche il problema, molto positivamente, della possibilità per le Camere di sollevare questione di legittimità costituzionale, di essa si è audito a più nel giudizio n. 134, primo alinea, cost. alla Camera tale possibilità ottenne esclusa. La questione non ebbe comunque seguito, mentre il problema della legittimità dell'elezione del senatore fu risolta sia sostanzialmente solo al fine di evitare che l'aula si pronunciasse una richiesta all'annullamento all'autorità con le dimissioni volontarie dello stesso, subito accolte dall'aula (3 marzo 2010), che comportarono l'effetto pratico di conservare l'arrestato [Piccirilli 2010] (cfr. anche *supra*, cap. IV, par. 2.3).
>
> ⁹ Non sono eleggibili coloro che non sono elettori: minori, soggetti privi della cittadinanza, interdetti o inabilitati per infermità di mente, dichiarati falliti, condannati a pena che comporta interdizione perpetua dai pubblici uffici (art. 2 del testo unico n. 223 del 1967), ovvero soggetti cui sono applicate misure di prevenzione personali di carattere permanente che impediscono l'elettorato (attiva e passiva), e non di ineleggibilità in senso stretto.
>
> ¹⁰ E che, paradossalmente, non trova applicazione per i Presidenti di Regione. In particolare, in occasione delle elezioni politiche del 2006, ma anche in quelle del 2008, si è assistito alla candidatura all'elezione di Presidenti di Regione in carica, pur in presenza di norme costituzionali e legislative che prevedono l'incompatibilità delle due cariche. Nonostante i relativi inviti a esercitare le relative opzioni formulate dai Presidenti delle Camere, gli eletti hanno soltanto dopo mesi rinunciato al seggio.
>
> ¹¹ Facendo leva sulla mancanza di una previsione legislativa «a specchio», ossia di una disposizione che oltre all'ineleggibilità alla carica di parlamentare dei Presidenti delle giunte provinciali e per i sindaci dei comuni con popolazione superiore ai 20.000 abitanti, consentisse espressamente anche l'ineleggibilità dei parlamentari in corso di mandato alle stesse cariche locali, le giunte di Camera e Senato sono infatti arrivate a riconoscere la legittimità del cumulo dei mandati. Ribaltando i «precedenti» consolidatisi alla XIII Legislatura e rigettando il principio *ubi eadem ratio, ibi eadem iuris dispositio* che era così pervenuta nel consenso dei parlamentari, la Corte costituzionale ha consentito che un parlamentare in carica candidarsi alla carica di Presidente di provincia o di sindaco di comune con popolazione maggiore di 20.000 abitanti potesse continuare a ricoprire entrambi i mandati. Questa indirizzo della «giurisprudenza» parlamentare era stato inaugurato dalla deliberazione del 2 ottobre 2002 delle giunta delle elezioni della Camera, poi confermato con deliberazione del 23 settembre 2004. Il superamento della regola della trasformazione delle cause di ineleggibilità, sopravvenute in cause di incompatibilità, avvenne anch'esso con una decisione della giunta delle elezioni e delle immunità parlamentari del Senato, seduta del 28 settembre 2004.
>
> ¹² Si estende ai parlamentari della disciplina costituzionale; si è sollevato dubbi di compatibilità costituzionale; se è, ad esempio, detto che rispetto alle regole generali [Pesole dell'articolo 2 cost.], che consente al legislatore di stabilire requisiti di accesso a tutte le cariche elettorali, i parlamentari con una specifica legge speciale che non consentirebbe loro l'eleggibilità e di introdurre limitazioni di versamenti dalle cariche di incompatibilità [Zanon 2008]: si è di contro ritenuto che si stessa Corte costituzionale (ma in un *obiter dictum* di una pronuncia riferita agli enti locali) consideri l'incandidabilità «una particolare forma di ineleggibilità» (sentenza n. 141 del 1996) [Gorlani 2017].
>
> ¹³ La più organica in materia è la legge n. 60 del 1953 sulle «incompatibilità parlamentari», legge nel c.d. CNEL (art. 8, legge n. 936 del 1986), ma nuova però una eccezione rilevante ha effetto dell'applicazione dell'art. 60 del 1953.
>
> ¹⁴ Si veda, da ultimo, l'esito del ricorso unificato approvato dalla Camera il 14 giugno 2016, ma poi arenatosi al Senato (A.S., XVII Legislatura, n. 2439).
>
> ¹⁵ L'art. 14, comma 2, r.C. prevede che l'ufficio di Presidenza sia composto con un membro dei gruppi di opposizione. Purché esso rappresenti con un numero di venti deputati almeno un quinto dei componenti dell'Assemblea, ma abbiano ottenuto almeno un quoziente in un collegio elettorale e almeno un eletto in almeno un collegio. Altrettanti criteri riproducono la diversa soglia («clausola di sbarramento», che era prevista dalla vecchia legge elettorale proporzionale vigente sino al 1993. Erano criteri evidentemente difficilissimi da applicare con i sistemi elettorali basati su collegi uninominali come era quello vigente tra il 1993 e il 2005. La legge particolareggiata causa l'inesistenza del maggioritario. Perciò, il parere della giunta per il regolamento del 16 maggio 2006): è questo il caso della Camera nella XVI Legislatura, tra gli otto gruppi ordinari, formatisi cioè con più di 20 deputati, sono stati autorizzati dall'ufficio di Presidenza della Camera altri cinque gruppi (composti da 12 componenti, a fronte di un partito che aveva partecipato con liste proprie alla competizione elettorale, indipendentemente dalla soglia del 4% dei voti su base nazionale che costituiva l'aliquota di base proporzionale, è prevista con un sistema elettorale plurinominale, sono formati gruppi di almeno dieci eletti applicabile specie alla Camera).
>
> ¹⁶ Si pensi al ddl governativo approvato il 26 settembre 2018, il quale prevede che il referendum confermativo della legge di revisione costituzionale del 24 febbraio 2016, il quale prevede l'obbligo di almeno due terzi dei voti per eleggere un Presidente della Repubblica, il quale ha anche una nuova Costituzione: la riforma Renzi-Boschi.
>
> ¹⁷ Si pensi che al Senato il gruppo di Forza Italia, cui aderivano 20 senatori, si è costituito il gruppo di Forza Italia-Udc.
>
> ¹⁸ Si pensi al gruppo di Forza Italia, cui hanno aderito tre senatori del Mpa.
>
> ¹⁹ Si pensi al caso di una costola del gruppo della Democrazia cristiana, prima delle elezioni del 1994; alle quali si presentò con un suo autonomo simbolo; al gruppo dell'Ulivo, costituitosi all'inizio della XV Legislatura, entrambi i rami del Parlamento (benché al Senato si presentò i Democratici di sinistra e Margherita avessero presentato, nelle elezioni del 2006, liste diverse), che ha per più volte che nel 2007 ha mutato la sua denominazione nel Movimento Democratico e progressista. Costituitosi anche nel XVIII Legislatura, si ha una scissione dal Partito democratico, cui è seguita la costituzione del movimento politico Liberi e Uguali che si è presentata alle elezioni del marzo 2018 (valendosi di una norma transitoria della nuova legge elettorale che permetteva in questo caso il gruppo parlamentare anche in assenza di un proprio simbolo, come pure alleati, con liste proprie, i quali hanno poi costituito gruppi politici costituiti in gruppo parlamentare in modo che una delle due Camere non possa raccogliere o sottrarre voti necessari per la presentazione di candidature alle elezioni successive all'entrata in vigore della legge stessa.
>
> ²⁰ Ad esempio, cfr. l'art. 51, comma 2, r.C. per la richiesta di assemblea da venti deputato o da *uno o più* Presidenti di gruppo, *separatamente o congiuntamente* (seppure richiesto da un'organo di almeno *dieci* deputati), e per la richiesta di votazione di scrutinio segreto (richiedibile «da trenta deputati o da *uno o più* Presidenti di gruppi che, *separatamente o congiuntamente*, raggruppino pari consistenza numerica»). Su modi di votazione cfr. *infra*, cap. VII, par. 4.
>
> ²¹ La gestione contabile deve essere affidata a una società di revisione legale (scelta con procedura a evidenza pubblica), che esprime anche un giudizio sul rendiconto, a sua volta oggetto di un controllo di conformità da parte dei senatori questori, e infine pubblicato in allegato al consuntivo di ciascuna Camera, oggetto quindi di esame da parte dell'Assemblea. I regolamenti parlamentari prevedono la decadenza dal diritto all'assegnazione dei contributi nel caso che non abbiano trasmesso il rendiconto, oppure nel caso di violazioni che l'organo di controllo non abbia ritenuto di poter superare. Si deve aggiungere che i questori possono trattenere ove riscontrino irregolarità (e quindi essenzialmente l'elusione dei vincoli di destinazione e cioè l'impiego delle risorse trasferite del bilancio di Camera e Senato ai gruppi per scopi diversi da quelli istituzionali). Compiano quindi le previsioni circa le quote non spese al termine della legislatura e in caso di scioglimento di un gruppo che devono essere restituite (art. 16 bis r.S. e art. 15 *ter* r.C.).
>
> ²² Per questo orientamento si veda la lettera del Presidente della Camera Fico indirizzata agli onn. Ceccanti e Migliori del 17 aprile 2018, in cui si afferma che nella XVIII Legislatura i Presidenti avessero ricevuto da parte dei Presidenti dei gruppi parlamentari sul pieno rispetto dell'autonomia spettante in materia al gruppo, e di non poter neppure dirimere tale potere dall'art. 8 r.C. [criticamente, Gianfrancesco 2018].