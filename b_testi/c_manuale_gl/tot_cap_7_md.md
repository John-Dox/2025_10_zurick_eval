# 7
**CAPITOLO 7**
**Le funzioni del Parlamento**

Nella prima parte del capitolo si affronta l'annosa questione dell'identificazione delle funzioni parlamentari. Dire «che cosa fa» il Parlamento (e che cosa è necessario che faccia, per dirsi tale) non è facile, perché il Parlamento fa tante cose, a titolo diverso, e sempre più spesso non da solo, ma insieme ad altri soggetti. Nella consapevolezza che il Parlamento non è soltanto legislatore, si muove da una classificazione tradizionale ma ancora oggi di successo, come quella avanzata nell'Ottocento da Walter Bagehot, per giungere a una più recente, proposta da Andrea Manzella. In ogni caso, qualunque sia la classificazione adottata, va considerato che non vi è un'esatta e biunivoca corrispondenza tra funzioni e procedimenti parlamentari, in quanto mediante i medesimi procedimenti si esercitano spesso funzioni diverse. Nella seconda parte del capitolo si presta invece attenzione alle modalità con cui gli organi parlamentari decidono: si esaminano perciò le regole che disciplinano le votazioni (stabilendo il numero legale, la maggioranza richiesta, le modalità e l'ordine delle votazioni), applicabili a tutti i procedimenti parlamentari, a prescindere dalle funzioni che vengono di volta in volta esercitate.

## 1. LA CLASSIFICAZIONE DELLE FUNZIONI PARLAMENTARI

Sia l'eco del principio della tripartizione del poteri, interpretato in modo meccanico con l'equivalenza tra Parlamento e potere legislativo, sia l'architettura del testo costituzionale italiano, che dedica larga attenzione alla «formazione delle leggi» (come è rubricata la sezione II del titolo I della seconda parte), sia, infine, l'evoluzione propria del sistema istituzionale italiano nell'arco della seconda metà del Novecento, che ha visto le due Camere (e le loro commissioni) essere sedi effettive dell'elaborazione di gran parte dell'attività legislativa, hanno a lungo spinto per un'identificazione pressoché completa delle funzioni parlamentari con la funzione legislativa.

Eppure, il Parlamento italiano, non diversamente da tutti i Parlamenti degli Stati democratici, è titolare anche di altre funzioni (alcune delle quali almeno altrettanto importanti rispetto a quella legislativa).

Quanto alla loro identificazione, non vi è accordo tra gli studiosi. In genere, i manuali di diritto pubblico o di diritto costituzionale tendono a raggruppare le funzioni diverse da quella legislativa all'interno di due (o più spesso) di un'unica categoria, definita, a seconda dei casi, come di indirizzo, controllo (politico), indirizzo-controllo, direzione politica; quando non addirittura a fare riferimento, con criterio residuale, a tutte le funzioni diverse da quella legislativa (emblematicamente, cfr. Sicardi [1989]; per alcuni esempi, Lupo [2001b]). Nei testi politologici è invece frequente l'individuazione di un'autonoma funzione rappresentativa [per tutti, Sartori [1990], Gotta [2001], Kroeber [2007] a ben vedere, però, quella rappresentativa non è una funzione, ma la caratteristica stessa che contraddistingue il Parlamento, la sua natura. Tant'è che in sua assenza non potrebbe neppure definirsi tale; ed è in nome di questo carattere rappresentativo che è chiamato a svolgere tutte le funzioni che gli sono attribuite [Lupo 2017a].

Al fine di cogliere la ricchezza delle funzioni svolte dal Parlamento, ancora oggi ci si richiama frequentemente all'articolata e tuttora stimolante classificazione delle funzioni parlamentari proposta da Walter Bagehot, con riferimento alla Camera dei comuni di metà Ottocento. Secondo tale classificazione [Bagehot 1867], in qualche modo a cavallo tra un'ottica descrittiva e ottica prescrittiva, il Parlamento deve, come già detto, «eleggere un buon Governo, fare buone leggi, educare bene la Nazione, farsi correttamente interprete dei desideri della Nazione, portare compiutamente i problemi all'attenzione del Paese». Si enucleano così cinque funzioni del Parlamento, enunciate in ordine niente affatto casuale.

Secondo Bagehot, infatti, «la funzione principale della Camera dei comuni, anche se ancora non se ne accennano», è quella *elettorale*, che consiste nell'«eleggere il Primo ministro. Essa, peraltro, non si compie unicamente al momento dell'elezione, «poiché la Camera dei comuni ha il potere di far dimettere oltre che quello di eleggere, e i suoi rapporti con il Premier non cessano mai. La Camera dei comuni lo indirizza e lui la conduce». Come si vede, si tratta della funzione che attiene al cuore della forma di governo parlamentare, ossia a quello che oggi si definisce come il rapporto fiduciario tra Parlamento e Governo, la «stretta unione», la «fusione pressoché completa del potere esecutivo con quello legislativo», individuandovi «il segreto che rende efficace la Costituzione inglese» (cfr. *infra*, cap. VIII, par. 4).

Della funzione *legislativa*, Bagehot afferma di non voler disconoscere l'importanza. Tuttavia la colloca, come si è visto, per seconda nel passo prima citato e addirittura per quinta (e ultima) nella trattazione più analitica nel corso dell'opera, pur ammettendo che «vi siano stagioni in cui l'attività legislativa è più importante di tutte le altre», nega «che ciò essa sia un importante quanto l'elezione dell'Esecutivo o quanto l'educazione politica impartita dal Parlamento alla Nazione». Nella funzione legislativa, inoltre, Bagehot tende a ricomprendere anche quella che secondo alcuni potrebbe rappresentare «una sesta funzione della Camera dei comuni», la «funzione finanziaria». Questa funzione, infatti, pur avendo alcune peculiarità, la principale delle quali è il suo esercizio con cadenza annuale, non sembra tale da poter essere considerata «diversa dalle funzioni relative alle altre materie legislative» [Rivosecchi 2001].

Le restanti tre funzioni della Camera dei comuni si contraddistinguono per porre tale organo in rapporto con l'opinione pubblica [Fisichella 1983]; o, se si preferisce, con la Nazione, la quale è, come riconosce espressamente Bagehot, «il vero Sovrano».

La prima di queste è la «funzione pedagogica» (o «influenzante», secondo la traduzione proposta da Predieri [1975]), attraverso cui la Camera dei comuni è chiamata, per così dire, a incidere sulla società e a modificarla; anzi, «deve migliorarla», insegnando «alla Nazione ciò che non sa». Del resto, è piuttosto naturale che ciò si verifichi – afferma sempre Bagehot – in quanto «una grande e libera Assemblea di uomini eminenti non può essere collocata al centro di una società senza modificarla».

Tuttavia, il rapporto tra Camera dei comuni e società può manifestarsi anche in senso inverso. E ciò accade in particolare nell'esercizio di quella che Bagehot chiama la «funzione espressiva» – e che a volte è stata indicata anche come funzione «rappresentativa» [*ibidem*; Barbera 1999] –, la quale consiste nell'«esprimere l'opinione degli inglesi su tutti gli argomenti che le vengono presentati». Si tratta, invero, come lo stesso Bagehot avverte, di una funzione che tende naturalmente a sovrapporsi alle prime due funzioni della Camera dei comuni, dal momento che vale il principio «indiscutibile» secondo cui «il Parlamento sceglie bene quando sceglie come l'opinione pubblica vorrebbe scegliesse», e ciò tanto nel potere di scelta del Governo, quanto nel lavoro legislativo.

Infine, il rapporto tra Nazione e Camera dei comuni può atteggiarsi secondo un ulteriore canone, nell'esercizio della funzione che Bagehot ritiene «la seconda tra le funzioni del Parlamento in ordine di importanza»: questa è la «funzione informativa» (o di «produzione di informazioni» [Predieri 1975]), attraverso la quale la Camera dei comuni – in analogia con quel che facevano i Parlamenti medievali nei riguardi del Sovrano di allora, il Monarca – informa la Nazione su ciò che non va nel Paese, evidenziando perciò davanti all'opinione pubblica gli scostamenti che le classi dirigenti non vogliono sentire». Qui, a ben vedere, nell'ottica di Bagehot, è la Nazione che dialoga con sé medesima, ma per il tramite del Parlamento, il quale, grazie alla sua peculiare collocazione istituzionale, in qualche modo le consente di ascoltare sé stessa, anche ciò che altrimenti non si potrebbe *mai* conoscere e né tanto meno controllare: «un grande dibattito in Parlamento fa penetrare i suoi sentimenti in ogni cosa» e «qualsiasi notizia, qualsiasi opinione, qualsiasi sentimento o doglianza che può far alzare un certo numero di membri del Parlamento, viene avvertito da tutti gli inglesi come [...] un'opinione con cui fare i conti. È questo un risultato immenso».

## 2. LE FUNZIONI DI INDIRIZZO POLITICO, LEGISLATIVA, DI CONTROLLO, DI GARANZIA COSTITUZIONALE E DI COORDINAMENTO

Certo, oggi la classificazione di Bagehot non può più essere riproposta tal quale, se non altro perché il rapporto tra Parlamento e opinione pubblica, dalla metà dell'Ottocento a oggi, si è profondamente trasformato, essendo condizionato in forma decisiva dalla presenza dei partiti politici e dall'evoluzione dei mezzi di comunicazione di massa. Come si accennerà (cfr. *infra*, cap. X, par. 2), il fenomeno internet ha profondamente inciso sui caratteri della rappresentanza politica e sui modi di partecipazione dei cittadini alla gestione della cosa pubblica. Ed è correttamente segnalato che, se tra il XIX e il XX secolo, per effetto dell'ampliamento del suffragio e dello sviluppo dei partiti di massa, si passò da un «Parlamento dei club Parliament» a un «*Representative Parliament*», oggi quest'ultimo tende a trasformarsi in un «Mediatore Parlament»; in cui l'attenzione parlamentare tende a spostarsi dall'Esecutivo ai cittadini, non più soddisfatti della partecipazione al solo momento elettorale, né del tradizionale canale costituito dai partiti politici [Leston-Bandeira 2016].

Nonostante questi profondi cambiamenti, della classificazione di Bagehot possono essere mantenuti gli aspetti più acuti e innovativi: consistenti, da un lato, nella relativizzazione della funzione legislativa; e, dall'altro, nella consapevolezza che le funzioni del Parlamento si muovono lungo uno spettro ampio e devono perciò articolarsi secondo tipologie più complesse di quelle tradizionalmente considerate.

In questa chiave, sembra potersi qui seguire la classificazione proposta da Andrea Manzella [2003a], il quale individua cinque funzioni parlamentari:

– a) la funzione di *indirizzo politico*, intesa come concorso alla determinazione dei grandi obiettivi della politica nazionale e alla scelta degli strumenti per perseguirli, in specificazione e attualizzazione del programma di governo;

– b) la funzione *legislativa*, comprensiva dei procedimenti legislativi «duali», che vedono cioè la compartecipazione necessaria del Governo o di altri soggetti dotati di potestà normativa;

– c) la funzione di *controllo*, definita come verifica dell'attività di un soggetto politico in grado di attivare una possibile reazione sanzionatoria;

– d) la funzione di *garanzia costituzionale*, interpretata come concorso delle Camere alla salvaguardia delle condizioni di normalità costituzionale (mediante l'esercizio di specifici poteri, come la revisione costituzionale, la messa in stato d'accusa del Presidente della Repubblica o la verifica sull'attività dei servizi di sicurezza);

– e) infine, la funzione di *coordinamento* delle autonomie, invero di sempre più difficile esplicazione, in un sistema che, nelle procedure di raccordo a livello sia internazionale sia infranazionale, tende a privilegiare il dialogo tra Esecutivi.

Se si vuole, seppure con valore meramente tendenziale, può osservarsi che, mentre le tre funzioni qui enunciate per prime fanno per lo più riferimento al ruolo del Parlamento come organo dello Stato-persona (o dello Stato *tout court*, secondo la terminologia impiegata dall'art. 114 Cost., come riformulato nel 2001), le restanti due chiamano in causa essenzialmente la sua attività come organo dello Stato-ordinamento (ossia la Repubblica, ex art. 114 Cost.): un Parlamento, cioè, che è chiamato ad assolvere compiti per i quali occorre la più elevata capacità rappresentativa delle molteplici articolazioni esistenti nella realtà nazionale. Peraltro, la già ricordata difficoltà di esercizio della funzione di coordinamento fa sì che essa tenda in qualche misura a convergere con la funzione di garanzia costituzionale: a esercitarsi, cioè, non ordinariamente, ma solo quando sussistano, almeno in parte, condizioni di anormalità nel funzionamento del sistema politico-istituzionale.

Nel Parlamento italiano, come peraltro in molti altri Parlamenti contemporanei (per basti richiamare il Parlamento francese, che ai sensi dell'art. 24 della Costituzione, come riformata nel 2008, «svolge la loi», «controlla l'action du Gouvernement» e «évalue les politiques publiques»), è in corso un processo, non sempre lineare né convinto, nel senso del rafforzamento della funzione di controllo [Picciacchi 2017] o di quelle che, con formulazione in negativo, si sogliono chiamare le funzioni «non legislative» [Dickmann 2006]. L'ultima tappa in questa direzione è l'art. 5, comma, della legge costituzionale n. 1 del 2012, il quale, laddove prevede che «Le Camere, secondo modalità stabilite dai rispettivi regolamenti, esercitano la funzione di controllo sulla finanza pubblica, con particolare riferimento all'equilibrio tra entrate e spese nonché alla qualità e all'efficacia della spesa delle pubbliche amministrazioni», dà un rilievo costituzionale a tale funzione, seppure limitatamente al controllo sulla finanza pubblica [Griglio 2013].

> **QUADRO 7.1.**
> **L'articolazione delle funzioni parlamentari nella revisione costituzionale respinta dal referendum del 2016**
>
> Tra i contenuti più interessanti, e più discussi, della legge di revisione costituzionale approvata dalle Camere nella XVII Legislatura e respinta dal referendum del 4 dicembre 2016 vi era un tentativo di individuazione delle funzioni e, al contempo, di una loro distribuzione asimmetrica tra i due rami del Parlamento, nel tentativo in quello che sarebbe dovuto diventare il nuovo art. 55 Cost., un po' la sua «disposizione-manifesto».
> In particolare, i profili maggiormente innovativi erano riconducibili all'identificazione delle funzioni parlamentari di controllo e di valutazione delle politiche pubbliche, da un lato; e nell'enucleazione di una funzione di raccordo tra Stato, autonomie territoriali e Unione Europea, dall'altro.
> Quanto alle prime due, piuttosto evidenti erano l'ispirazione dal già ricordato art. 24 della Costituzione francese, come emendato nel 2008, e l'influenza di un contesto volto a valorizzare le funzioni diverse da quella legislativa. Al di là dei nodi teorici che sarebbero comunque rimasti aperti specie intorno alla funzione di controllo [Griglio 2017; Filippetta 2016; Giuliani 2016; Manzella 2017; sembra assai significativo che qualche mese dopo il referendum costituzionale il Senato abbia deciso [tutto un ufficio valutazione impatto (UVI), sul compimento di un percorso iniziato nel 2015, per l'appunto durante l'*iter* della legge costituzionale poi respinta dal referendum (cfr. *supra*, cap. VI, par. 9); Mentre, come si accennò, resta tuttora da disciplinare lo sviluppo della funzione di controllo sulla finanza pubblica, richiesto dall'art. 5 della legge costituzionale n. 1 del 2012.
> Quanto alla funzione di raccordo, anche in questo caso si apriva sia un nodo teorico trattandosi di una funzione che riguarda quella di coordinamento presente nella classificazione proposta da Manzella, e altresì quella di *linkage* o di *networking*, presenti in altre classificazioni politologiche [Ramin 2011; Kreppel 2017] – sia un nodo pratico: quest'ultimo connesso alla già ricordata vicenda dell'istituzione dell'art. 11 della legge costituzionale n. 3 del 2001, sull'integrazione della commissione bicamerale per le questioni regionali (cfr. *supra*, cap. VI, par. 2), e, più in generale, connesso all'esigenza di inverare in qualche misura anche nel procedimento legislativo il principio di leale collaborazione tra Stato e autonomie territoriali, principio che la giurisprudenza costituzionale ha recentemente riaffermato nella discussa sent. n. 251 del 2016 e che discende invero sin dall'adeguamento dei metodi della legislazione prefigurato dall'art. 5 Cost.
> Confermato dal referendum del 2016 il bicameralismo paritario, se il problema della distinzione delle funzioni tra le due Camere ormai superato, resta però aperta la questione delle nuove funzioni che un Parlamento contemporaneo è chiamato a svolgere.

## 3. IL PRINCIPIO DELLA POLIFUNZIONALITÀ DEI PROCEDIMENTI PARLAMENTARI

Assai variegata è la gamma dei procedimenti attraverso cui queste cinque funzioni vengono esercitate dalle Camere. Essendo il Parlamento organo costituzionale, di tipo spesso collegiale e a struttura complessa, è evidente che la sua attività è fortemente procedimentalizzata, in modo da assicurare un ruolo ai diversi soggetti in campo (vale a dire, alle articolazioni interne delle Camere, ma anche agli attori individuali e collettivi, che prendono parte alla vita parlamentare).

Le tipologie dei procedimenti parlamentari – che costituiscono oggetto di esame nel capitolo successivo – sono numerose: ad esempio, si possono distinguere i procedimenti *organizzatori* (relativi alla programmazione dei lavori in aula e in commissione); quelli *fiduciari* (che attengono alla nascita o alla riconferma del rapporto fiduciario tra Parlamento e Governo), quelli *legislativi* (che concernono la formazione della legge); quelli *conoscitivo-ispettivi* (volti ad acquisire conoscenze e informazioni); e, infine, quelli di *indirizzo* (volti a specificare o a modificare l'indirizzo politico). Con la fondamentale avvertenza, però, che non sussiste un rapporto biunivoco tra funzioni e procedimenti: è assai frequente, infatti, che attraverso un procedimento le Camere svolgano più di una funzione. Mentre nel diritto amministrativo il procedimento è una sequenza di adempimenti, tutti rivolti sul piano formale come su quello sostanziale, alla produzione dell'atto finale, e dunque tutti riconducibili alla funzione in vista della quale il potere di produrre tale atto è attribuito [tra gli altri, Caringella 2011], ciò non accade nei procedimenti parlamentari rispetto alle funzioni delle Camere [Manzella 2001]; o, se si preferisce, di polifunzionalità dei procedimenti parlamentari. Principio che appare, del resto, pienamente coerente con il carattere tutto politico dei soggetti che vi prendono parte e con la natura spiccatamente rappresentativa delle Assemblee parlamentari: visto che ambedue questi elementi accentuano il relativismo procedurale e impediscono la meccanica predeterminazione di un unico fine per il singolo procedimento parlamentare.

Per citare solo alcuni esempi, si pensi ai procedimenti conoscitivo-ispettivi, i quali mirano all'acquisizione di conoscenze che per definizione possono essere utilizzate per finalità differenti (siano queste di tipo legislativo, di controllo, di indirizzo, di coordinamento o di garanzia) e che, anche quando non utilizzate, possono originare rilevanti effetti in termini di controllo o di indirizzo [Amato 1968]. O si pensi alle tante fasi del procedimento legislativo in cui le Camere, e le loro commissioni, esercitano soprattutto una funzione di controllo (dall'istruttoria finanziaria, incentrata sul parere della commissione bilancio, a quella legislativa, con funzioni di controllo spettanti alle commissione di merito e, alla Camera, al comitato per la legislazione: cfr. *infra*, cap. VIII, par. 5.2). O, ancora, si pensi ai pareri che le commissioni sono chiamate a esprimere, da leggi di delega o di delegificazione, sugli schemi di atti normativi (decreti legislativi o regolamenti) del Governo, i cui contenuti appaiono pressoché costantemente in bilico tra controllo e colegislazione [Lupo 1999], per sfociare, secondo alcuni, nell'indirizzo [Cerulli Irelli 2001] (cfr. *infra*, cap. VIII, par. 6.6). O, infine, si pensi allo stesso procedimento di approvazione della legge di bilancio, che, pur seguendo tutte le regole del procedimento legislativo, appare in genere classificabile come esercizio della funzione di controllo (e, talvolta, anche di quella di indirizzo [Olivetti 1991]). Si tratta pertanto di una legge inscritta all'interno di un procedimento complesso – che si apre con la presentazione del documento di economia e finanza (DEF), per chiudersi con l'approvazione dell'assestamento e, poi, del rendiconto – nell'ambito del quale vengono esercitate pressoché tutte le funzioni parlamentari [Paladin 2001] (cfr. *infra*, cap. VIII, par. 6.7).

## 4. LA DECISIONE PARLAMENTARE: LE VOTAZIONI

### 4.1. Le regole sulle votazioni

L'esercizio di tutte le funzioni delle Camere presuppone, almeno in potenza, la capacità degli organi parlamentari di assumere una decisione. Per giungere a questa decisione, come in tutti gli organi collegiali, occorre non solo discutere, garantendo che le diverse posizioni siano argomentate e messe a confronto una con l'altra, ma anche svolgere una o, più spesso, una serie di votazioni, mediante le quali si esprimono e si «contano» le preferenze dei singoli parlamentari, in modo che da esse derivi una decisione univoca. È evidente perciò che le regole che disciplinano le votazioni parlamentari, e stabiliscono quindi il numero legale, la maggioranza richiesta, le modalità e l'ordine delle votazioni stesse, assumono un ruolo fondamentale – costituendo forse il nucleo originario del diritto parlamentare –, riferendosi a tutte le funzioni e a tutti i procedimenti che nelle Camere si svolgono. È per questo che se ne tratta nel presente capitolo, in qualche modo preliminare all'esame dei diversi procedimenti parlamentari.

La votazione è, dunque, il procedimento attraverso il quale si forma la volontà dell'Assemblea parlamentare. Ogni volta che si «decide», l'Assemblea vota (lo stesso dicasi per le commissioni e le giunte, e gli altri organi collegiali). Non solo per approvare le leggi (e prima articoli, emendamenti e ordini del giorno), ma in ogni procedimento parlamentare: per organizzare i propri lavori con i regolamenti e con le mozioni d'ordine del giorno; negare o concedere autorizzazioni a procedere; disporre inchieste, risolvere questioni incidentali e procedurali, modificare i regolamenti.

### 4.2. L'ordine delle votazioni

«Passiamo al voto»: con queste parole il Presidente apre il procedimento di votazione, o meglio la sua fase preliminare; chiusa la quale, sempre il Presidente «indice» la votazione. Se vi è una serie di votazioni, dovrà essere chiarito l'ordine con cui si procede alle stesse.

Quella di stabilire l'ordine delle votazioni è una delle attribuzioni più delicate della Presidenza (dell'Assemblea e delle commissioni): è disciplinata da un complesso sistema di regole e prassi riferite prevalentemente al procedimento legislativo (cfr. *infra*, cap. VIII, par. 5.3), ma spesso applicate anche al di fuori di esso. È noto infatti che l'esito di una votazione può essere profondamente condizionato, e anche radicalmente, alterato, all'ordine con cui le diverse alternative sono poste ai voti [Cerri 1991; Piccirilli 2008a; Ciaurro 2013].

Le votazioni si riferiscono necessariamente a una proposta originaria, a un testo considerato come base (e chiamato perciò testo-base). Il che permette di fissare un ordine per la votazione delle proposte alternative – che prefigurano modifiche, per definizione «migliorative», almeno dal punto di vista del presentatore (si chiamano perciò emendamenti), più o meno distanti dal testo-base –, ordine che contempera tra loro tre esigenze: l'economia e la coerenza del procedimento deliberativo; la garanzia della libertà della scelta dei parlamentari; e la votazione del maggior numero di proposte. Il contemperamento tra queste esigenze, comunque difficile – particolarmente nei procedimenti di indirizzo (cfr. *infra*, cap. VIII, par. 3.3) –, motiva l'affidamento al Presidente di un potere che, nonostante tutto, mantiene elevati margini di discrezionalità.

Di ordine delle votazioni non si può parlare per un tipo particolare di votazioni: quelle elettive (o personali) [Carcereri 1968]. Spesso le Camere (e sempre il Parlamento in seduta comune, salvo quanto previsto dall'art. 90 Cost.) sono chiamate a procedere a votazioni elettive: il Presidente della Repubblica, il terzo dei giudici costituzionali e dei membri del Consiglio superiore della magistratura, i Presidenti e i componenti degli organi che governano la vita delle Camere stesse. Qui il voto ha a oggetto la scelta fra più persone. Non v'è una proposta che comporti un'alternativa secca nella decisione (approvare o respingere): non v'è dunque il problema di individuare l'ordine con cui mettere in votazione le varie proposte, poiché la votazione qui non ha a oggetto un contenuto predeterminato. E così di solito, per prassi, diviene superflua, e quindi vietata, una discussione sull'oggetto del voto, cioè sulle persone da eleggere. Dove una proposta è formulata (com'è nel caso dei pareri che le commissioni sono chiamate a esprimere su proposte di nomine governative: art. 143, comma 4, r.C. e art. 139 *bis* r.S.), alla fine una discussione c'è sempre (cfr. *infra*, cap. VIII, par. 2.1). Non è quindi che non si discuta quando il voto riguarda persone: non si discute quando si tratta di una vera e propria votazione elettiva (e la proposta di votazione, ancorché su proposta di nomina, in effetti, tale carattere).

### 4.3. Le dichiarazioni di voto

Nelle votazioni deliberative, diversamente da quelle elettive, i parlamentari possono chiedere la parola brevemente, per «una pura e succinta spiegazione» del loro voto (art. 30, comma 1, r.C.). Non è questo, né dovrebbe essere, un prolungamento della discussione. I regolamenti distinguono con nettezza il momento della votazione da quello della discussione: il momento, cioè – preliminarre a quello della votazione –, nel quale si esamina la proposta e ciascuno cerca di persuadere l'altro delle proprie argomentazioni. La votazione è, invece, il momento della formazione della volontà parlamentare.

La dichiarazione di voto, dunque, serve solo a rendere pubblica, negli atti dell'Assemblea, la scelta del parlamentare (in commissione, ove si voti generalmente per alzata di mano e non vi è piena pubblicità dei lavori, la dichiarazione di voto è l'unico strumento che il parlamentare ha per far sapere come ha votato). Proprio per questi motivi la dichiarazione di voto non può protrarsi per più di dieci minuti, cinque al Senato, dove ora può essere però fatta da un solo senatore per gruppo, a nome del gruppo di appartenenza, ferma restando la possibilità di dichiarazioni in dissenso per non più di tre minuti (art. 109, comma 2, r.S.). La possibilità di intervenire per dichiarazione di voto, però, per espressa disposizione dei regolamenti, non è praticabile in caso di applicazione – che è ormai pressoché generalizzata (cfr. *infra*, cap. VIII, par. 1.3) – del contingentamento dei tempi: in tal caso, infatti, si può intervenire solo se il proprio gruppo ha ancora del tempo residuo (o se il Presidente d'Assemblea decide di concedere del tempo ulteriore).

In alcuni Parlamenti – così ad esempio, nel Parlamento europeo – la dichiarazione preventiva di voto non è ammessa; non lo era, per prassi, in Italia in occasione delle votazioni a scrutinio segreto (per salvaguardare, evidentemente, la *ratio* dello scrutinio segreto: cfr. *infra*, par. 4.5). La ragione è quella di indirizzare gli interventi nella fase giusta, quella della discussione, dove, almeno astrattamente, ci si può positivamente reciprocamente prima del momento del voto. Tuttavia, nei Parlamenti contemporanei, ove gli accordi si raggiungono per lo più in sedi parlamentari ristrette (comitati o commissioni) o al di fuori delle Camere, assecondando in genere intese già intervenute tra o in seno alle forze politiche, il succedersi di serie di votazioni senza dichiarazioni di voto se, da un lato, soddisfa esigenze razionali di economia procedurale, dall'altro mostra anche all'opinione pubblica che la decisione è, in realtà, già stata assunta prima e al di fuori dell'Assemblea. Ecco la perdurante utilità delle dichiarazioni di voto, che permettono all'aula parlamentare di continuare a svolgere per lo meno la sua funzione di «arena», e di non ridursi a un mero «votficio»².

### 4.4. Il numero legale e la sua verifica

Perché si possa procedere al voto, v'è la necessità di un requisito, che è fissato direttamente in Costituzione: all'art. 64, comma 3: «Le deliberazioni di ciascuna Camera e del Parlamento non sono valide se non è presente la maggioranza dei loro componenti». È il numero legale di votazione. La Costituzione non prevede, invece, un numero legale di seduta, il numero cioè di componenti che deve essere presente perché si possa dare inizio alla seduta. Questo è previsto esclusivamente per le commissioni del Senato, per la misura della maggioranza dei componenti della commissione, e solo per le commissioni in sede deliberante e redigente, oltre che nei casi in cui le stesse siano state convocate per assumere deliberazioni «su affari per i quali non debbano riferire all'Assemblea» (art. 30, commi 1 e 3, r.S.).

A questa prescrizione costituzionale i regolamenti di Camera e Senato hanno dato un'attuazione tutt'altro che rigida. Innanzitutto, la presenza del numero legale è generalmente presunta. La Presidenza d'Assemblea la deve verificare solo se lo richiedano, nell'approssimarsi di una votazione, venti deputati o dodici senatori (art. 46 r.C.; art. 107 r.S.); richiesta che sono sempre considerati automaticamente presenti al fine di tale computo.

Nelle commissioni le due Camere seguono regole assai differenti. Al Senato vige – comprensibilmente, dato il minor numero dei componenti di ciascuna commissione – una disciplina più rigorosa, per effetto della quale, nelle sedute relative a questioni su cui le commissioni si esprimono in via definitiva (sede deliberante, redigente, risoluzioni e pareri su atti del Governo), si procede alla sottoscrizione di un registro delle presenze, in modo da constatare, all'inizio della seduta, la sussistenza del numero legale (pari a metà più uno dei componenti), nelle sedute relative alle altre questioni si verifica comunque d'ufficio, prima di procedere a votazioni (art. 30, comma 2, r.S.), la presenza del numero legale (pari a un terzo dei componenti). Alla Camera, al contrario, il numero legale (di regola pari a un quarto dei componenti, salvo che in sede legislativa e per pareri su atti del Governo, ove è pari a metà più uno dei componenti) è pressoché sempre presunto, salvo che in sede legislativa, per la sola votazione finale, e quando si tratti di procedere a votazioni segrete (dunque, essenzialmente in caso di pareri su proposte di nomina).

I regolamenti, sotto un secondo profilo, hanno attenuato il rigore della previsione costituzionale. L'art. 46 r.C. stabilisce, infatti, che i deputati impegnati fuori sede per un incarico avuto dalla Camera o, se membri del Governo, in ragione del loro ufficio sono computati come presenti ai fini della determinazione del numero legale. Stesso obiettivo persegue l'art. 108 r.S., che sottrae da questo computo (però nel limite massimo di un decimo del totale dei componenti) i senatori assenti per missioni o in congedo. Si tratta di un insieme di norme che preesistevano all'approvazione della Costituzione (e che furono applicate durante i suoi lavori dalla stessa Assemblea costituente). In questo modo, come spesso accade, la disposizione di cui all'art. 64 Cost. è stata interpretata sulla base di un sistema di norme e prassi da lungo tempo vigenti. Pertanto, la «maggioranza» di cui parla l'art. 64 Cost. non è, a ben vedere, una vera e propria «maggioranza assoluta» (la metà più uno dei componenti), ma viene calcolata in rapporto al numero dei soggetti che sono nella condizione effettiva, materiale, di svolgere le loro funzioni.

All'accertamento si procede in aula con il dispositivo elettronico di votazione, che proietta visibilmente i suoi risultati su tabelloni luminosi.

Qualora venga accertata l'assenza del numero legale, le conseguenze sono diverse alla Camera, la seduta è sospesa per un'ora dal Presidente che, altrimenti, se lo ritiene opportuno («apprezzate le circostanze»), può anche toglierla (art. 47 r.C.); al Senato, la sospensione è di venti minuti e solo dopo quattro consecutive mancanze del numero legale la seduta viene tolta. L'Assemblea viene in questo caso riconvocata il giorno successivo con lo stesso ordine del giorno, a meno che il calendario non preveda prima un'altra seduta, che si apre comunque con lo stesso ordine del giorno della seduta precedente (art. 108 r.S.).

La richiesta dell'accertamento della presenza del numero legale, uno strumento poco usato in un Parlamento in cui vigevano prassi consociative, ma anche regole strutturate di etichetta parlamentare, ha segnato con cadenza ripetitiva i lavori delle aule nelle legislature del maggioritario. E in particolare i lavori del Senato, le cui sedute spesso si sono aperte con la richiesta di verifica del numero legale ancor prima di procedere all'approvazione del processo verbale (una possibilità questa espressamente esclusa nel regolamento della Camera e ora, con la riforma del 2017, anche dal regolamento del Senato: art. 46, comma 5, r.C. e art. 107, comma 2, r.S.).

Infatti, pur nella vigenza di discipline regolamentari pressoché coincidenti (art. 107 r.S. e art. 46 r.C.), quanto alla verifica del numero legale alla Camera, questa viene effettuata automaticamente in occasione dello svolgimento delle votazioni nominali con il procedimento elettronico, la cui richiesta è formulata, una volta per tutte, in genere all'inizio di ogni seduta in cui siano previste votazioni, da 20 deputati (o uno o più capigruppo di pari consistenza numerica) (artt. 51 e 52 r.C.)¹. Nel caso invece di votazione per alzata di mano la verifica ovviamente non è automatica, ma va richiesta da 20 deputati (art. 48 r.C.).

Al Senato, la verifica del numero legale va chiesta, da parte di 12 senatori presenti in aula anteriormente a ogni votazione per alzata di mano, e, prima di ciò, occorre accertare che la richiesta sia «appoggiata», constatando cioè l'effettiva presenza di tali senatori (art. 107 r.S.). Essendo nella prassi del Senato quello per alzata di mano l'ordinario modo di votazione, la verifica del numero legale è divenuta uno dei principali strumenti ostruzionistici in mano all'opposizione, se non altro in quanto questa è così sostanzialmente in grado di raddoppiare i tempi delle operazioni materiali di voto². Si spiega inoltre come mai al Senato – secondo quel che si è appena visto – le conseguenze derivanti dalla constatata mancanza del numero legale risultino meno gravi di quelle previste alla Camera. Con l'obiettivo di allineare l'esperienza del Senato a quella della Camera, la riforma del regolamento del 2017 ha reso più semplice il ricorso alla votazione nominale, la cui richiesta (formulata all'inizio della seduta oralmente da 15 senatori o da uno o più capigruppo che rappresentino gruppi di pari consistenza) produce effetto, come avviene alla Camera, anche per tutte le votazioni successive (art. 113, commi 2, 3 e 7).

Seppure con il finale obiettivo di eliminare comportamenti ostruzionistici, gli uffici di Presidenza di Camera e Senato si sono attivati per circoscrivere il fenomeno dell'assenza dai lavori parlamentari, prevedendo forme di ritenuta, da effettuarsi sulla diaria erogata a titolo di rimborso delle spese di soggiorno a Roma, al di sopra di una certa percentuale di assenze dalle sedute in cui si svolgono votazioni (cfr. *supra*, cap. IV, par. 3). Il che ha avuto un'evidente e positiva conseguenza sulla sussistenza del numero legale: in aula e, a partire dalla XVI Legislatura, altresì in commissione, nel momento in cui è stata introdotta una forma di decurtazione della diaria.

### 4.5. Le modalità di votazione: voto palese e voto segreto

Viene quindi il momento in cui il Presidente «indice» la votazione. Con quale metodo si vota?

In alcuni casi non vi è nemmeno una vera indizione. Sono le votazioni tacite: ad esempio, l'approvazione del processo verbale, che, una volta letto, se nessuno chiede di parlare, risulta approvato. È questo, in fondo, un modo di decidere senza votare: lo stesso con cui si può, come si è visto (cfr. *supra*, cap. III, parr. 2.1 e 5.1), derogare alle previsioni regolamentari, *nemine contradicente*.

In altri casi, è la Costituzione a dare un'indicazione. Secondo l'art. 94 Cost., ciascuna Camera accorda o revoca la fiducia mediante mozione motivata «votata per appello nominale». L'appello nominale è la forma di voto più impegnativa e complessa. È un voto palese, che permette di fissare negli atti il numero e il nome dei parlamentari che votano a favore o contro e quelli degli astenuti. È poi un voto non simultaneo, che non consente quindi sorprese, colpi di mano, né equivoci sulla sua espressione. Rispondendo all'appello nominale, ogni parlamentare esprime il proprio voto – ad «alta voce», precisa il regolamento del Senato (art. 116, comma 1) –, passando davanti al banco della Presidenza (parere della giunta per il regolamento del Senato del 30 luglio 1992). Spesso accade, nei casi più delicati (quando il margine tra maggioranza e opposizione è sottile), che la dichiarazione di voto del parlamentare – incerto, non schierato o particolarmente famoso – sia seguita da rumorose manifestazioni di entusiasmo (o di delusione).

Al di là di questa indicazione, la Costituzione lascia ampia libertà ai regolamenti di disciplinare le modalità di votazione. Volendo classificare le forme di votazione, si può anzitutto distinguere tra votazioni palesi e segrete. Segrete sono quelle che non permettono di sapere se il parlamentare abbia dato un voto favorevole, contrario o si sia astenuto; e tali sono lo scrutinio segreto e il voto per schede (cui si ricorre, in genere, per le elezioni, che si svolgono sempre in forma segreta).

Si può poi distinguere tra votazioni sommarie, per determinare il risultato delle quali basta una valutazione a occhio da parte del Presidente, senza bisogno di procedere alla conta dei voti favorevoli e dei voti contrari; e votazioni qualificate, con le quali vengono invece analiticamente registrati nome e numero dei votanti. Queste ultime votazioni implicano un'automatica verifica del numero legale.

Sia alla Camera sia al Senato il metodo di votazione ordinario (palese e sommario) è anche il più semplice: è quello per alzata di mano (art. 49 r.C.; art. 113 r.S.). Lo è almeno dovrebbe essere – usato di regola, se non viene espressamente previsto dalla Costituzione o dai regolamenti il ricorso a un metodo diverso. Proprio perché particolarmente semplice, il metodo dell'alzata di mano è imposto dagli stessi regolamenti nel caso di questioni procedurali che non hanno diretta influenza sul merito della discussione, e vanno perciò risolte rapidamente.

Su richiesta di venti deputati o quindici senatori, si può procedere invece per votazione nominale, che oramai da decenni si effettua con il sistema elettronico. È caduto in desuetudine il sistema, previsto ancora oggi dal regolamento della Camera e tuttora in uso, ad esempio, nella House of Lords, della votazione per divisione: i favorevoli si spostavano da un lato dell'emiciclo, i contrari dall'altro.

Al sistema elettronico, che garantisce certezza nell'esito della votazione, il Presidente può ricorrere anche d'ufficio, oppure quando gli venga chiesta una controprova. In quest'ultimo caso, il Presidente, al Senato, ordina la chiusura delle porte (per evitare che nel frattempo cambi la composizione del collegio) e, se è una controprova rispetto a un voto per alzata di mano, non vengono nemmeno registrati dal sistema i nomi dei votanti. Sia alla Camera sia al Senato, specie a partire dalla XV Legislatura, visto il modestissimo scarto allora riscontrabile tra maggioranza e opposizione), la votazione con scrutinio elettronico è diventata tendenzialmente il modo ordinario di votazione. E il principio è stato ora codificato dalla riforma del regolamento del Senato del 2017, che ha aggiunto un *articolato* sistema di regole nella disposizione che rimette al Presidente la scelta di effettuare con procedimento elettronico le votazioni che dovrebbero avere luogo per alzata di mano (art. 114, comma 1, r.S.: cfr. art. 53, comma 4, r.C.).

La regola generale è che le votazioni parlamentari si svolgono a scrutinio palese (art. 49, comma 1, r.C.; art. 113, commi 2 e 7, r.S.). Entrambi i regolamenti prevedono, per la possibilità per trenta deputati o venti senatori di chiedere, in relazione a determinate materie, lo scrutinio segreto. Vi sono, poi, alcune votazioni da svolgersi necessariamente a scrutinio segreto e altre da effettuarsi per forza a scrutinio palese.

> **QUADRO 7.2.**
> **I dispositivi per la votazione elettronica e i parlamentari «pianisti»**
>
> Di fronte a ciascun banco (le postazioni per ogni parlamentare sono fisse nelle aule di entrambe le Camere) v'è un dispositivo che permette al parlamentare di votare premendo uno di tre pulsanti, che corrispondono alle tre opzioni (favorevole, contrario o astenuto). Questo dispositivo può essere attivato solo realizzando un'apposita tessera personale. Alla Camera, a partire dal marzo 2009, è in funzione anche un meccanismo di rilevazione delle impronte digitali, al fine di evitare indebite sostituzioni di persona (ma i deputati possono scegliere di non rilasciare le loro impronte).
> Il voto, appena espresso, compare su tabelloni luminosi collocati ai lati del banco della Presidenza, che sono composti di un numero di caselle corrispondente al numero delle postazioni. Ogni casella si accende del colore che indica il voto palese: il voto espresso (verde se favorevole; rosso se contrario; bianco se di astensione). Nel caso di voto segreto, alla Camera, quelle di un solo colore (salvo l'allarme, quella che segnala l'abbandono di astensioni). Proprio per garantire la segretezza del voto, la pulsantiera è collocata in una fessura. L'uso del dispositivo elettronico è preceduto da un preavviso da parte della Presidenza di almeno venti minuti (anche se si tratta di votazioni elettroniche senza registrazione di nomi). Se questo termine non è decorso, dunque, il Presidente deve sospendere la seduta.
> È accaduto spesso che parlamentari, cosiddetti «pianisti», in assenza dei titolari, inserita la scheda, votassero anche per loro. Allorché una disposizione costituzionale che preveda espressamente la personalità del voto, ma al riferimento dell'art. 64 Cost. ai parlamentari «presenti» esclude il delegato del voto: istituto invece regolato, ad esempio, dalla Costituzione francese del 1958 (art. 27, commi 2 e 3), seppure circondato da una serie di cautele a garanzia di questo. Deve dunque ritenersi vietata la sostituzione nel voto (tollerata al Senato nel caso di evidente presenza del parlamentare in aula).
> L'accertamento della violazione di questo divieto spetta al Presidente, assistito dai segretari nell'esercizio dei loro poteri di accertamento del voto e di proclamazione dei risultati, e non è censurabile dalla Corte costituzionale.
> In una celebre sentenza (n. 379 del 1996), la Corte costituzionale ha infatti chiarito che «la garanzia che il voto sia esercitato personalmente deve essere apprestata dai regolamenti parlamentari, l'applicazione dei quali è insindacabile e riservata alle Camere». La Corte ha tuttavia ammonito che «la congruità delle procedure di controllo, l'adeguatezza delle sanzioni regolamentari e la loro pronta applicazione nei casi più gravi di violazione del diritto parlamentare si impongono al Parlamento come problema, se non di legalità, certamente di conservazione della legittimazione degli istituti della autonomia che presidiano la sua libertà».

Sino al 1988, alla Camera vigeva, in ripetizione della previsione contenuta nello Statuto albertino, l'obbligo del ricorso allo scrutinio segreto per la votazione finale delle leggi. Un obbligo che non veniva in alcun modo scalfito, nemmeno dal ricorso al voto di fiducia. E così, ben due Governi caddero perché, per avendo posto con successo la questione di fiducia su un testo legislativo, immediatamente dopo andarono sotto sul voto finale³.

Oggi non è più così: la regola è quella dello scrutinio palese; si può richiedere lo scrutinio segreto solo in relazione a determinate materie. Sia alla Camera sia al Senato sono necessariamente sottoposte a scrutinio segreto – oltre, ovviamente, alle elezioni, cui si procede mediante schede – le votazioni relative alle persone (art. 49, comma 1, r.C.; art. 113, comma 3, r.S.). Ma sono disposizioni interpretate in modo restrittivo: sono state, ad esempio, escluse (dal 1993) dal loro ambito applicativo le deliberazioni sulle proposte della giunta in materia di autorizzazione a procedere (cfr. *supra*, cap. IV, par. 2), ritenute non tanto «atti su persone», quanto, piuttosto, manifestazioni di una prerogativa dell'organo parlamentare, rispetto ad altri organi dello Stato.

All'opposto, lo scrutinio segreto è vietato nelle votazioni concernenti le leggi finanziaria e di bilancio e, più in generale, su disposizioni ed emendamenti che comportino aumenti di spese o diminuzione di entrate (art. 49, comma 1 *bis*, r.C.; art. 113, comma 6, r.S.). Per queste votazioni, durante le quali nella storia repubblicana sono emerse le più gravi conseguenze di quello che è stato chiamato un «divorzio tra sistema politico e responsabilità», dal 1988 il voto palese è divenuto il metodo ordinario di votazione.

Più in generale, proprio per questi motivi, lo scrutinio palese è divenuto il metodo ordinario di votazione: una forma di registrazione dei nomi, salvo che si tratti di delibere di carattere definitivo: lettera del Presidente della Camera del 4 luglio 1996) si svolgono le votazioni in commissione, con la sola eccezione delle votazioni concernenti persone (art. 49, comma 1 *ter*, r.C.).

Nel caso di materie «miste» è il Presidente d'Assemblea a decidere se sia possibile procedere a un voto per parti separate e, sulla base del criterio della prevalenza e, se necessario, sentita la giunta per il regolamento (art. 2, comma 3 r.S., comma 1). Si tratta di un potere assai grande e rilevando, di non facile esercizio, che il Presidente della Camera ha scelto in qualche modo di autolimitare, in via generale e astratta, mediante l'enunciazione di una serie di «criteri interpretativi», illustrati in giunta per il regolamento (si veda la seduta del 7 marzo 2002), ma sui quali non si è, in tale sede, registrata un'intesa [Di Cesari 2007]. Tanto più che, alla Camera, la valutazione sulla possibilità di richiedere il voto segreto ha ripercussioni dirette sull'applicazione del contingentamento dei tempi (che, ai sensi dell'art. 24, comma 12, r.C., non può in tal caso avvenire sin dal primo calendario: cfr. *infra*, cap. VIII, par. 1.3)⁴.

> **QUADRO 7.3.**
> **Le materie su cui si può chiedere il voto segreto**
>
> Dal 1988 è dunque possibile richiedere (e autonomicamente occorre sempre che il Presidente ritenga in effetti sussistere una delle ipotesi previste dal regolamento) il ricorso al voto segreto solo in relazione a determinate materie, elencate, con alcune differenze, nei due regolamenti.
> Le materie su cui è possibile richiedere il voto segreto sono quelle, delicatissime, dei diritti e delle libertà previsti nella prima parte della Costituzione. Qui il possibile ricorso al voto segreto è a piena tutela del libero mandato parlamentare, agevolando la costituzione di maggioranze trasversali, che sfuggano al vincolo della disciplina di gruppo; e si risolve in un sostanziale rafforzamento della fiducia di legge, dal momento che l'esperienza dimostra che il voto segreto favorisce voti negativi, che non modificano cioè lo *status quo*.
> In particolare, i regolamenti delle due Camere (art. 49, comma 1, r.C., art. 113, comma 4, r.S.) fanno entrambi riferimento a votazioni «sui principi e sui diritti di cui ai titoli I (tutela della minoranze linguistiche); art. 8 (libertà personale e restrizioni a essa relative, carcerazione preventiva); art. 14 (inviolabilità del domicilio, ispezioni, perquisizioni, sequestri); art. 15 (segreto epistolare); art. 16 (libertà di circolazione e di espatrio e fuori il territorio della Repubblica); art. 17 (libertà di riunione); art. 18 (libertà di associazione); art. 19 (libertà di confessione, di propaganda religiosa e di culto); art. 20 (divieto di gravami giuridici e fiscali ad associazioni o istituzioni in ragione del loro carattere ecclesiastico, religioso o di culto); art. 21 (libertà di manifestazione del pensiero, di stampa, in specie periodica; pubblicazioni, spettacoli e manifestazioni contrarie al buon costume); art. 22 (capacità giuridica, cittadinanza, nome); art. 24 (garanzia giurisdizionale dei diritti e degli interessi legittimi, diritto alla difesa; riparazione degli errori giudiziari); art. 25 (diritto al giudice naturale; irretroattività della legge penale; misure di sicurezza); art. 26 (estradizione); art. 27 (responsabilità penale; presunzione di innocenza fino a definitiva sentenza; umanità delle pene; pena di morte); art. 29 (diritti della famiglia e disciplina del matrimonio); art. 30 (educazione della prole, tutela dei figli nati fuori del matrimonio; ricerca della paternità); art. 31, comma 2 (protezione della maternità, dell'infanzia, della gioventù); art. 32, comma 2 (trattamenti sanitari coattivi).
> Più avvertito, inoltre, il ricorso al voto segreto su modificazioni al regolamento di ciascuna Camera; e anche questa previsione va intesa come uno strumento per rendere nei fatti più rigida la vigente normativa regolamentare.
> Al Senato lo scrutinio segreto può essere richiesto anche per le disposizioni (relative alle misure economiche e alle altre provvidenze che agevolano la formazione della famiglia).
> Alla Camera, dove tradizionalmente più ampio era lo stato del voto segreto, questo può essere richiesto anche per l'istituzione di commissioni di inchiesta, per le leggi relative agli organi costituzionali dello Stato e a quelli delle Regioni (ma non contraddittoriamente, per le leggi di revisione costituzionale, che che sugli stessi organi incidano), nonché per le leggi elettorali (intese, nella loro portata più stretta, come leggi che riguardino il sistema elettorale, il meccanismo, dunque, di trasformazione dei voti in seggi, secondo quanto affermato dal Presidente della Camera Casini nella giunta per il regolamento del 7 marzo 2002)⁵.

Va infine ricordato che il Governo può comunque, quale che sia la materia (salvo che per le decisioni che attengano al funzionamento delle Camere), fare prevalere il vincolo di maggioranza mediante la posizione della questione di fiducia (votata a scrutinio palese per appello nominale: cfr. *infra*, cap. VIII, par. 4.5), precludendo così ogni possibilità di richiedere la votazione segreta (non ha avuto successo, in proposito, l'opposta lettura proposta da Manzella [2003a]).

### 4.6. Lo scrutinio e il calcolo delle maggioranze (e degli astenuti)

Quale che sia il metodo di votazione adottato, esso conduce al momento più delicato, quello di formazione della volontà del collegio.

I regolamenti affermano che, una volta «cominciata la votazione, questa non può essere interrotta e non è più concessa la parola fino alla proclamazione del voto» (così l'art. 110 r.S.; non diversamente, l'art. 50, comma 1, r.C. Il regolamento del Senato e la prassi alla Camera ammettono richiami per segnalare irregolarità: uno spiraglio che, quando le votazioni sono calde politicamente, apre la stura a controversie, spesso degenerate in aule piene e tumultuose, finendo così per intaccare il principio, pur fissato a chiare lettere nel regolamento del Senato (art. 112 r.S.), secondo il quale «non sono ammesse proteste sulle deliberazioni». Il regolamento prosegue stabilendo che «se pronunziate non si inseriscono nel processo verbale e nei resoconti»: rimedio tardivo e in larga parte inutile, oggi che la pubblicità dei lavori è simultanea e si avvale dei mezzi più disparati (cfr. *infra*, cap. X, par. 2).

Per descrivere il momento dell'accertamento del risultato si parla di «scrutinio». I voti infatti sono solo scrutati, visti e quindi contati dai segretari (sommariamente o distintamente, a seconda del metodo di votazione); non si rileva, da quel momento, l'effettiva volontà del votante.

L'eventuale errore – spesso dichiarato successivamente – non incide sul risultato. È quest'ultimo a essere «accertato» per essere poi «proclamato» dal Presidente: ai segretari spetta la funzione di contare e svolgere le operazioni materiali di numerazione dei voti, al Presidente quella di controllare queste operazioni e proclamare il risultato, con le formule, nelle votazioni deliberative, «approva» o «non approva» (alla Camera il Presidente dice «respinge»).

È del Presidente il compito di interpretare il risultato della conta, anche in relazione alle norme relative al numero legale e alla maggioranza. Che sia così lo dimostra la previsione che attribuisce sempre al Presidente, «in caso di irregolarità, apprezzate le circostanze», il potere di annullare – purché «immediatamente» – la votazione e disporne una seconda (artt. 118 r.S.; art. 57 r.C.).

Alla proclamazione del risultato non si arriva qualora, come si è visto, manchi il numero legale. Se tale numero c'è, quel che va accertato è se la somma dei voti favorevoli alla proposta sottoposta al voto ottenga la maggioranza. Sul punto la Costituzione fissa una regola: le deliberazioni non sono valide se non sono adottate a maggioranza dei presenti, salvo che la Costituzione prescriva una maggioranza speciale (art. 64, comma 3, Cost.). È quindi sancita in una norma costituzionale la regola della maggioranza, secondo cui in Parlamento i voti «si sui vari temi in discussione. E, soprattutto, si creava una forte asimmetria in un sistema bicamerale perfetto, in cui è necessario che il Governo abbia la fiducia delle due Camere (art. 94 Cost.) e in cui le due Camere esercitano «collettivamente» la funzione legislativa (art. 70 Cost.). Da ciò la scelta compiuta nel 2017 di adeguare la disciplina del regolamento del Senato a quella della Camera.

> **QUADRO 7.4.**
> **Il diverso computo degli astenuti alla Camera e al Senato: un'asimmetria superata nel 2017**
>
> La disposizione dell'art. 64, comma 3, Cost., pur sembrando chiara nel suo tenore letterale, è stata variamente interpretata. Ne davano in particolare una diversa attuazione sino al 2018 i regolamenti delle due Camere in ragione delle differente considerazione degli astenuti: un'asimmetria che preesisteva al testo costituzionale e che ha finito per conformarne, per settant'anni, l'interpretazione. L'art. 78 r.C., dopo aver letteralmente ripetuto la regola costituzionale (le deliberazioni dell'Assemblea e delle commissioni sono adottate «a maggioranza dei presenti»), precisa però che «sono considerati presenti, a questo fine, solo i deputati che esprimono voto favorevole o contrario. Gli astenuti, ai fini del numero legale (al raggiungimento del quale esse concorrono).
> Più vicina alla lettera della disposizione costituzionale, l'art. 107 r.S. stabiliva che le deliberazioni fossero prese a maggioranza dei senatori che partecipano al voto, ivi compresi gli astenuti. Al Senato, quindi, il numero degli astenuti veniva sommato a quello dei favorevoli e dei contrari per determinare il numero dei presenti che, diviso per due, determinava la quota di una maggioranza necessaria. Posti di astensione rendeva perciò più difficile raggiungere la maggioranza; da ciò l'affermazione, un po' semplicistica, ma in fondo vera, per cui «al Senato l'astensione equivaleva a un voto contrario». Una differenza questa superata con la revisione del regolamento del 2017, che ha adeguato la disciplina del Senato a quella della Camera [Carboni e Magalotti 2018; Vipiana 2018].
> Si sono versati fiumi di inchiostro per dimostrare la prevalenza logica di una soluzione rispetto all'altra: sostenendo, ad esempio, che l'astensione non potrebbe essere considerata un voto validamente espresso [Carcaterra 1968]. Della questione è stata investita la stessa Corte costituzionale, la quale (nella sent. n. 78 del 1984) non ha tuttavia sciolto l'alternativa, affermando che quelle fissate dai due regolamenti sono interpretazioni della previsione costituzionale certo, ma egualmente legittime, «che hanno piena spiegazione nella reciproca autonomia normativa delle due Camere».
> Gli effetti di questa diversa previsione nel calcolo della maggioranza sono stati rilevanti. Lo si è visto in particolare quando le due Camere dovevano pronunciarsi contestualmente su uno stesso oggetto. Ad esempio, il 1° agosto 1976 la mozione di fiducia al terzo Governo Andreotti (un monocolore DC, sostenuto anche da forze politiche che si collocano in un largo arco di forze politiche alla Camera) passò con 258 voti a favore (su 302 votanti) e con 303 astenuti. Al Senato numerosi corrispondenti avrebbero evidentemente comportato la reiezione della nozione di fiduciaria. Ecco perché, in quel ramo del Parlamento, il 3 agosto, i senatori appartenenti ai gruppi che alla Camera si erano espressamente astenuti preferirono abbandonare l'aula (non tutti, però, altrimenti non sarebbe stato garantito il raggiungimento del numero legale).
> Quale che sia la valutazione sulle due diverse discipline, va osservato che quella da sempre vigente alla Camera offre ai parlamentari favorevoli, contrari o astenuti, a essa riconduce effetti distinti: l'astensione è computato (a differenza dell'assente volontario) nel numero legale, ma non incide sul calcolo della maggioranza. Al Senato sempre quattro erano i comportamenti possibili (voto favorevole, contrario, astensione o assenza volontaria), ma solo tre erano gli effetti a essi riconducibili: l'inclusione degli astenuti nel computo della maggioranza, infatti, finiva per accomunare, fino quasi a cancellarla, la distinzione tra astensione e voto contrario.
> Si riducevano così le possibilità di scelta del parlamentare al Senato e, più in generale, delle forze politiche nel formare, e nel permettere che si formassero, maggioranze

contano» e non «si pesano». Una regola che traduce uno dei principi essenziali, il principio maggioritario, su cui sono fondati i sistemi democratici [Galgano 2007]. Oltre alla maggioranza «semplice», possono essere previste, purché con norma costituzionale, maggioranze più elevate (altrimenti dette «qualificate»), che sono in genere calcolate sulla base dei «componenti». La maggioranza dei due terzi – dei componenti, appunto – è richiesta per l'approvazione in seconda deliberazione, senza rischio di referendum, delle leggi costituzionali (art. 138, comma 3, Cost.: cfr. *infra*, cap. VIII, par. 6.1) e per l'approvazione, sia nella votazione degli articoli sia nel voto finale, delle leggi di amnistia e di indulto (art. 79, comma 1, Cost., come riscritto dalla legge costituzionale n. 1 del 1992: cfr. *infra*, par. 6.2).

Si dice maggioranza «assoluta» la metà più uno dei componenti del collegio: questa è prevista, tra l'altro, per l'approvazione in seconda deliberazione delle leggi costituzionali, ma con la successiva possibilità di richiedere referendum (art. 138, commi 1 e 2, Cost.); per l'approvazione parlamentare (art. 64, comma 1, Cost.: cfr. *supra*, cap. III, par. 2.4); e ora per l'approvazione della legge «organica» di attuazione del pareggio di bilancio (art. 81, comma 6, Cost.), nonché per l'autorizzazione al ricorso all'indebitamento (di cui all'art. 81, comma 2, Cost.). Tutte queste maggioranze sono predeterminabili, ove non si pone il problema delle astensioni, né quello delle assenze. Diverso è, come facilmente si comprende, il discorso per le maggioranze, anche esse «qualificate», che sono misurate sul parametro dei «votanti».

La maggioranza, sia essa dei componenti o dei votanti, è il numero minimo dei voti favorevoli alla proposta in votazione per cui essa possa ritenersi approvata. Se v'è parità questo numero non è raggiunto e la proposta è respinta. Per le votazioni elettive il numero raggiungimento del numero minimo previsto non dà la cessazione di eguaglianza, quindi il procedimento, che continua con una nuova votazione (spesso prevedendosi per la votazione successiva una differente maggioranza). Questa è una delle molte differenze delle votazioni elettive rispetto a quelle deliberative. L'oggetto non è un testo, di fronte al quale si è chiamati a sciogliere un'alternativa rigida, dicendo sì o no (o, al più, astenendosi); ma la scelta è tra più persone (con costituti (non essendovi candidature formali), e quindi una discussione preventiva; e la votazione si fa, a scrutinio segreto, per schede.

Queste e altre strutturali differenze hanno condotto a ritenere che quanto previsto dall'art. 64, comma 3, Cost. si intenda dettato per le sole votazioni deliberative cui, anche letteralmente, si riferisce la disposizione costituzionale («le deliberazioni di ciascuna Camera...»). Per le votazioni elettive, la maggioranza («dei votanti») va perciò interpretata come limite al di sotto del quale non si può scendere, essendo consentito prevedere maggioranze qualificate, anche se non altro quando si possa espressamente disposto dalla Costituzione: è il caso delle maggioranze previste dalla legge ordinaria per l'elezione dei membri «laici» del Consiglio superiore della magistratura da parte del Parlamento in seduta comune (tre quinti dei componenti nei primi tre scrutini, tre quinti dei votanti a partire dal terzo scrutinio: art. 22 della legge n. 195 del 1958) o di quelle stabilite dagli stessi regolamenti parlamentari per l'elezione dei Presidenti d'Assemblea (cfr. *supra*, cap. VI, par. 6).

> **NOTE**
>
> ¹ In questo senso, e in una prospettiva più generale di razionalizzazione dei procedimenti parlamentari, va intesa la soppressione nel 2017 dell'art. 109, comma 1, r.S., che consentiva a ciascun senatore di enunciare il proprio voto prima di ogni votazione per alzata di mano. Una facoltà che rimane prevista solo per le votazioni per divisione (art. 60, comma 5, r.S.).
>
> ² In sostanza, si tratta delle scelte del Presidente del Senato, Spadolini di ritenere ammissibile, seppure in via eccezionale e in deroga alla prassi, nella seduta del 22 marzo 1983, un'importante dichiarazione in dissenso rispetto al voto, una risposta alle motivazioni (resa dal senatore Leopoldo Elia) [Chimenti 1990].
>
> ³ In sostanza alla Camera il numero legale è sempre pari a 316 (630 diviso due più uno) per i presenti deputati che sono computati in commissione, che sono presenti. Vanno pertanto separato alla seduta, sia quelli in missione. Per effetto di un parere della giunta per il regolamento della Camera del 1° ottobre 2013, quella deputate che non partecipino ai lavori parlamentari nel periodo di congedo obbligatorio per maternità. Una equiparazione, sul piano logico formale, tutt'altro che impeccabile, ma voluta per evitare, visto l'esigenza di tutelare anche dentro le aule parlamentari la funzione sociale della maternità, che d'altronde trova espresso riconoscimento nell'art. 31, comma 2, Cost.
>
> ⁴ Alla Camera, nel corso della XIV Legislatura, ad esempio, si sono effettuati con procedimento elettronico registrazioni di nomi ben 26.330 voti, e si sono registrati solo 59 casi di mancanza del numero legale.
>
> ⁵ Al Senato, ad esempio, nella XIV Legislatura, le votazioni con procedimento elettronico sono state 14.970 e si è stata chiesta la verifica del numero legale; che è stato risultato mancante ben 915 volte [Midiri 2007].
>
> ⁶ La riforma del regolamento del Senato del 2017, che, dopo anche che si erano verificate nel corso del referendum del dicembre 2016 e cui la Corte costituzionale poi respinse dal referendum del dicembre 2016, ha esplicitato la possibilità di proporre la votazione per parti separate (al gruppo del cui richiesta di un senatore per gruppo (art. 113, comma 4-*bis*, r.S.).
>
> ⁷ Dal 1988 al 2017, invero, il regolamento del Senato adottava una formula più lata: «che ritengono». L'organo ora ascolta il relatore in una prima fase in essere presso la Camera è volta evidentemente a fare propria anche l'interpretazione restrittiva, avallata in quel ramo del Parlamento, che la scelta degli strumenti per il regolamento del 7 febbraio 2002 il Presidente Casini ha infatti chiarito che «la scelta di utilizzare più generici quali "riguardano" o "concernono" [...] introduce una porta sul nulla e resta il principio di continuità della volontà interessata e il principio di un'opzione integrativa a quella in questione, moda intermedia tra quella riduttiva (cioè come sinonimo di «intaccano», volta a limitare alle sole revisioni costituzionali che pendono e quella estensiva (come sinonimo di «tengono», che include dall'area di ammissibilità del voto segreto le disposizioni che, modificando precetti disciplinari, non alterano le caratteristiche essenziali di tale disciplina e il modificando aspetti procedurali del quadro normativo vigente nel suo rapporto con le istituzioni comunitarie. Questa lettura in senso restrittivo trova conferma nell'art. 4 bis; che, agendo nel 2017, ai sensi del quale lo scrutinio segreto può essere richiesto in materie strettamente attinenti ai casi previsti dal comma precedente.
>
> ⁸ Lettura sostanzialmente confermata dal Presidente Boldrini in esito alla seduta della giunta per il regolamento del 12 gennaio 2015, in cui, dopo un dibattito piuttosto acceso [Lasorella 2016], non ha ritenuto ammissibile lo scrutinio segreto su disposizioni volte a introdurre la Costituzione principi in materia elettorale, in quanto si tratterebbe di «norme che ristabiliscono una disciplina elettorale, ma costituiscono il presupposto per una successiva revisione delle leggi elettorali, enunziandone i principi».
>
> ⁹ Si veda quanto affermato, nella seduta del 9 giugno 2010, dal Presidente della Camera Fini, il quale negò la possibilità di ripetere una votazione svoltasi il giorno precedente, pur ammettendo l'errore del Presidente di turno. Tale precedente è stato altresì richiamato dal Presidente del Senato Schifani nella seduta pomeridiana del 21 dicembre 2010, il quale, nel caso di specie, ritenne soddisfatto il requisito della «immediatezza» di cui all'art. 118, comma 1, r.S., in quanto la ripetizione della votazione si svolse nell'ambito della medesima seduta, circa due ore dopo.